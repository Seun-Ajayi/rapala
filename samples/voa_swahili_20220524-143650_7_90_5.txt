CDC : Ongezeko la maambukizi Marekani lawakumba wasiochanjwa
Habari
Ona maoni
Marekani inashuhudia ongezeko katika maambukizi na vifo vya COVID-19, Kituo cha Kudhibiti na Kuzuia Magonjwa (CDC) kimeeleza Ijumaa
CDC imesema maambukizi makubwa yanayotokana na aina mpya ya virusi vya Delta, yako miongoni mwa watu ambao kwa kiasi kikubwa hawakupokea chanjo
Majimbo manne yenye viwango vya chini vya chanjo, yanahusika kwa asilimia 40 ya kesi mpya za wiki iliyopita
Lakini kesi zimeongezeka katika majimbo yote 50, maafisa wanasema
Dkt Rochelle Walensky, mkurugenzi wa CDC, Marekani, alisema Ijumaa kwamba wiki iliyopita, Marekani ilikuwa na wastani wa maambukizi mapya kila siku ya watu 26,000
Alisema mlipuko huo umekuwa janga la wasiochoma chanjo
Wakati huo huo, Rais wa Marekani Joe Biden, alirudia tathmini ya Walensky, akisema janga pekee tulilonalo, ni miongoni mwa wasiochoma chanjo
Kundi la washauri wa kimataifa wa serikali, linasema wana wasiwasi kuhusu mipango ya Uingereza ya kuondoa karibu masharti yake yote ya janga hili ifikapo Jumatatu
Washauri wanaamini kwamba hatua hiyo, itapelekea Uingereza kuingia katika aina mpya ya virusi vya Corona, na uwezekano wa kuifanya nchi kuwa sehemu inayosambaza mlipuko huo

Habari hii inatokana na vyanzo mbalimbali
Mafuriko : Viwango vya maji bado viko juu katika miji mingi Ujerumani
Habari
Ona maoni
Wafanyakazi wa uokoaji wanaendelea na zoezi la kuwatafuta manusura katika sehemu zilizoharibiwa na mafuriko huko magharibi mwa Ujerumani Jumamosi, wakati viwango vya maji bado vipo juu katika miji mingi
Wakati huohuo vyanzo vya habari nchini Ujerumani vinaendelea kuripoti kuwa nyumba zinaendelea kuanguka katika janga baya la kiasili kutokea nchini humo kwa muda wa nusu karne
Watu 133 wamekufa kwenye mafuriko hayo, wakiwemo watu 90 katika wilaya ya Ahrweiler, kusini mwa Cologne, kulingana na makadirio ya polisi ya leo Jumamosi
Taarifa zinaeleza kuwa bado mamia ya watu hawajapatikana
Wakaazi 700 walihamishwa Ijumaa jioni, baada ya bwawa kupasuka katika mji wa Wassenberg, karibu na Cologne, maafisa walisema
Kwa siku kadhaa zilizopita mafuriko, ambayo yameathiri zaidi majimbo ya Rhineland Palatinate na North Rhine-Westphalia, yamesababisha jamii nzima kukosa umeme na mawasiliano
Mafuriko hayo pia, yameathiri maeneo ya Ubelgiji na Uholanzi
Watu 20 wamekufa nchini Ubelgiji
Rais wa Ujerumani, Frank-Walter Steinmeier na Armin Laschet, Waziri mkuu wa jimbo la North Rhine-Westphalia, walitarajiwa leo kutembelea Erftstadt, moja ya miji iliyoathiriwa sana na mafuriko

Habari hii inatokana na vyanzo mbalimbali
Jaji wa Texas asitisha mpango wa DACA unaowalinda wahamiaji vijana kurudishwa makwao
Habari
Ona maoni
Walalamikaji wameapa kukata rufaa juu ya uamuzi huo wa jaji wa wilaya, Andrew Hanen ambaye alitangaza program inayojulikana kama DACA ni kinyume cha sheria akizuia serikali kuidhinisha  maombi yeyote mapya lakini anaiacha program hiyo kama ilivyo kwa waombaji waliopo
Wanaharakati Marekani wanawasihi wa-Democrat na Rais Joe Biden kuchukua hatua haraka juu ya sheria ya kuwalinda wahamiaji vijana baada ya jaji wa serikali kuu katika jimbo la Texas, alipoamuru Ijumaa kufuta program ya enzi ya Obama, ambayo inalinda kufukuzwa kwa maelfu ya wahamiaji walioletwa Marekani wakiwa watoto
Walalamikaji wameapa kukata rufaa juu ya uamuzi huo wa jaji wa wilaya, Andrew Hanen ambaye alitangaza program inayojulikana kama DACA ni kinyume cha sheria akizuia serikali kuidhinisha maombi yeyote mapya lakini anaiacha program hiyo kama ilivyo kwa waombaji waliopo
Akiita uamuzi huo kuwa “wakati wa kupaza sauti” kwa wa-Democrat mkurugenzi mtendaji wa “United We Dream” Greisa Martinez Rosas, alisema watalaumiwa tu kama mageuzi ya sheria hayatafanyika
Hanen alitoa uamuzi huo akiipendelea Taxas na majimbo manane mengine ya ki-Conservative ambayo yalishtaki ili kusitisha mpango wa DACA ambao unatoa ulinzi kwa watu 650,000


Mwanamichezo kutoka Uganda azamia kwenye Olympic Japan
Habari
Ona maoni
Julius Ssekitoleko aligundulika hayupo kutoka eneo la mazoezi la timu ya Uganda huko Izumisano mji uliopo Osaka magharibi mwa Japan
Mwanamichezo raia wa Uganda aliyepotea kutoka kwenye kambi ya mazoezi ya Olympic hapo Ijumaa aliacha barua inayosema anataka kuendelea kukaa Japan vyombo vya habari vilisema na kuongeza mkanganyiko kabla ya michezo ambayo inaanza wiki ijayo
Julius Ssekitoleko aligundulika hayupo kutoka eneo la mazoezi la timu ya Uganda huko Izumisano mji uliopo Osaka magharibi mwa Japan
Ripoti za vyombo vya habari zilisema Ssekitoleko aliacha barua inayosema anataka kuendelea kukaa na kufanya kazi nchini Japan kwani maisha huko Uganda yalikuwa magumu
Ssekitoleko hakuwa amehitimu kushiriki katika michezo ya Tokyo na alitakiwa kurudi Uganda Jumanne ijayo
Afrika Kusini : Ramaphosa asema uporaji na vurugu ulikuwa umepangwa
Habari
Ona maoni
Rais wa Afrika Kusini, Cyril Ramaphosa, Ijumaa amedai  uporaji na vurugu mbaya ambazo zimetikisa nchi hiyo kwa kipindi cha wiki moja sasa zilipangwa
Amesema hayo alipowasili katika kitovu cha machafuko hayo ambayo yamepelekea maafa na uharibifu mkubwa wa mali tangu rais wa zamani wa nchi hiyo, Jacob Zuma, kujisalimisha kwa polisi na kuanza kifungo cha miezi kumi na mitano, gerezani
Rais wa Afrika Kusini amesema : "Ni wazi kabisa kuwa matukio haya yote ya machafuko na uporaji yalichochewa
Kuna wachochezi
Kulikuwa na watu ambao walipanga
Waliyaratibu
"
Waziri katika afisi ya Ramaphosa, Khumbu-Dzo Ntsh-Veni, aliwaambia waandishi wa habari kwamba, ingawa kwa kiasi kikubwa, hali ya utulivu, imerejea Johannesburg, hali katika jimbo la Kwazulu Natal "bado ni tete
"
Unity Business South Africa (BUSA), kikundi kinachoheshimika, cha kutetea haki za wafanyabiashara kimeitaka serikali kutangaza katazo la kutotoka nje la saa 24 ili kudhibiti machafuko hayo kwa haraka

Maduka na maghala ya kuhifadhia bidhaa yameporwa katika majimbo mawili na kusababisha hofu ya upungufu wa bidhaa jambo ambalo ni pigo kubwa kwa uchumi wa nchi hiyo
Watu wasiopungua 117 wamefariki, baadhi wakipigwa risasi na wengine kuuawa katika mkanyagano, wakati wa uporaji
Kufuatia machafuko hayo takriban watu 2,200 wamekamatwa kama washukiwa wa makosa mbalimbali yakiwa ni pamoja na wizi
Habari hii inatokana na vyanzo mbalimbali

Afrika yaiomba Benki ya Dunia kufadhili nafuu ya madeni yake
Habari
Ona maoni
Viongozi wa Afrika wamekutana Alhamisi mjini Abidjan kujadili mipango mipya ya misaada na kuiomba Benki ya dunia kufadhili afueni yao ya kiuchumi na upatikanaji bora wa chanjo dhidi ya COVID-19
Mkutano huo wa Abidjan nchini Ivory Coast unajiri wakati Shirika la Afya Duniani (WHO) limesema kwamba, vifo vinavyohusishwa na virusi vya Corona vimeongezeka kwa asilimia 43 barani Afrika katika kipindi cha wiki moja, vikisababishwa na ukosefu wa vitanda kwenye vyumba vya huduma za dharura na oksijen

WHO imesema kuongezeka kwa vifo kunalingana na ukosefu sugu wa chanjo, kuenea kwa aina mpya ya virusi vya Delta vinavyoambukiza kwa kasi, ambavyo sasa vimegundulika katika nchi 21 za Afrika, pamoja na watu kuchoshwa na hatua za kuzuia maambukizi
Kando, baada ya mkutano na Benki ya dunia jana, viongozi wa Afrika waliomba dola billioni 100 katika ahadi za msaada wa kifedha mwishoni mwa mwaka kusaidia nchi zao kupata nafuu ya kujikwamua kwenye janga la COVID-19
“Bado kuna mengi ya kufanya kumaliza mzozo huu,” amesema Rais wa Ivory Coast, Alassane Ouattara ambaye alifungua mkutano huo wa Abidjan
Ouattara ameeleza kuwa : “Bado kuna mengi ya kufanya kumaliza mzozo huu ambao, kama tunavyoona siku hizi limekuwa tatizo la ulimwengu lenye mizunguko kadhaa
Hakika, chini ya asilimia 3 ya raia wote wa Afrika ndio wamepokea dozi ya kwanza ya chanjo, ikilinganishwa na asilimia 54 Marekani na Umoja wa Ulaya
”
Moussa Faki Mahamat, mwenyekiti wa Tume ya Umoja wa Afrika ametoa wito wa msaada wa kurekebisha deni la nchi za Afrika zilizo kwenye matatizo, ambazo zinakabiliwa “na mahitaji ya haraka ya pesa taslimu za kununua chanjo na kuweka misingi ya kufufua uchumi”
Mahamat amefafanua ifuatavyo : “Hatutachoka kamwe kuomba marekebisho ya haraka ya deni yakiambatana na sera mbadala ambayo inakwenda zaidi ya haki maalum, ili kupunguza haja ya haraka ya pesa taslim kwa ajili ya ununuzi wa chanjo na kuweka misingi ya kufufua uchumi
”
Mwenyekiti wa Umoja wa Afrika, Felix Tshisekedi amesema janga la COVID-19 lilipelekea ukosefu wa ajira kuongezeka barani Afrika, ambapo kati ya watu millioni 25 na millioni 30 walipoteza ajira, huku wengine millioni 40 wakijikuta kwenye hali mbaya ya umaskini

Mkutano huo uliitishwa kujadili msaada wa Benki ya dunia kwa nchi za Afrika katika miaka mitatu ijayo
Nicolas Kazadi, Waziri wa Fedha wa Jamuhuri ya Kidemokrasia ya Kongo, akizungumza kwa niaba ya nchi za Afrika ameziomba nchi fadhili kutekeleza ahadi zao
Kazadi anaeleza : “Tunawasihi wafadhili wa taasisi ya IDA kuunga mkono mpango kabambe wa kuongeza uwezo kwa IDA ili kukusanya dola billioni 100 ifikapo mwishoni mwa 2021, kufikia malengo yaliyowekwa katika taarifa hii
”
Mazungumzo hayo yalisogezwa mbele kwa mwaka mmoja kusaidia nchi maskini kukabiliana na athari za janga la Corona
Katika miaka mitatu iliyopita, taasisi ya fedha ya Benki ya Dunia, IDA, ilitenga dola billioni 22 kila mwaka kwa wastani
Kati ya nchi 76 zilizofaidika na msaada huo wa IDA, 39 ziko Afrika
Mwezi Mei, jumuia ya kimataifa iliahidi katika mkutano mjini Paris, kuisaidia Afrika kupambana na janga la Corona, lakini haikutangaza kiwango cha pesa itakazotoa

Chanzo cha Habari : AFP
Zimbabwe yakanusha nia ya kupeleka ndovu China
Habari
Ona maoni
Kundi moja la mazingira la Zimbabwe limeishitaki serikali kutokana na mpango wake wa kupeleka ndovu nchini China
Kundi hilo Advocates4Earth, linailaumu China kwa kuweka ndovu kwenye mazingira hatari kiafya
Katika hati ya mashitaka iliowasilishwa mbele ya mahakama kuu, Advocates4Earth linaomba mamlaka ya kitaifa ya wanyama pori ya Zimbabwe izuiliwe kupeleka ndovu nchini China
Lenin Tinashe Chisaira ambaye ni kiongozi wa Advocates4Earth anasema kuwa wanacho lenga ni kuomba mahakama itoe amri kwamba serikali ya Zimbabwe na wakala wake waheshimu sheria za kimataifa kwamba ndovu wa Afrika au wanyama wengine,wasipelekwe kwenye mataifa ambayo hayana mazingira asilia kwao
Amesema kwamba wanahisi kuna baadhi ya idara za serikali zinazokusudia kukiuka kanuni hizo kwa kupeleka wanyama pori kwenye mataifa kama China bila kuzingatia mikakati ya kisheria
Mashitaka ya Advocated4Earth pia yanamjumuisha waziri wa mazingira ,Nqobizitha Mangalisi Ndlovu
Idadi ya ndovu nchini Zimbabwe imeongezeka maradufu katika miaka ya karibuni na kufikia takriban laki moja, suala ambalo limesababisha baadhi ya wakulima kulalamika kuwa wanaharibu mimea pamoja na malisho ya mifugo yao
Licha ya mashitaka yaliowasilishwa , idara ya kitaifa ya wanyamapori ya Zimbabwe imekanusha kwamba inapanga kupeleka ndovu China
Tinashe Farawo ambaye ni msemaji wa idara hiyo amesema kuwa hao ni watu wanaotafuta umaarufu, akiongeza kuwa kwenye hotuba ya Rais Emmerson Mnangagwa kwa taifa, alitoa onyo kwao watu wa aina hiyo
Katika siku za nyuma, Zimbabwe imepeleka ndovu kwenye mataifa mengine licha ya malalamiko kutoka kwa wanaharakati wa haki za wanyama kama vile Advocates4Earth
Alhamisi, maafisa wa China kwenye ubalozi wa taifa hilo mjini Harare hawakusema chochote ila kuwa hawakujumishwa kwenye kesi iliowasilishwa mahakamani
Mtayarishaji : Harrison Kamau
COVID-19 : Ufaransa yaadhimisha siku ya mapinduzi kwa mara ya kwanza
Habari
Ona maoni
Rais wa Ufaransa, Emmanuel Macron, Jumatano, ameongoza gwaride la kuadhimisha siku ya mapinduzi ya Ufaransa

Maadhimisho hayo ya siku ya Bastille yamefanyika kwa mara ya kwanza tangu janga la COVID-19 kuanza
Macron alipanda gari la kijeshi, na kupungia mikono umma uliokuwa ukiangalia gwaride kutoka pembeni mwa mtaa wa Champs Elysee jijini Paris mwanzoni mwa sherehe hizo
Mwaka huu kumeshuhudiwa kurejeshwa kwa gwaride la kijeshi baada ya sherehe za mwaka 2020 kuahirishwa na kufanyika kwa tukio la watu wachache kutokana na COVID-19
Ilikuwa ni mara ya kwanza toka kumalizika kwa kwa vita vya pili vya dunia kwa Ufaransa kutofanya gwaride la kijeshi
Maadhimisho hayo yanatoa heshima kwa vikosi vilivyo shiriki katika oparesheni iliyoongozwa na Ufaransa ya Takuba, ambayo wanajeshi maalumu kutoka mataifa nane ya Ulaya wanashiriki huko Mali
Washiriki 5,000 walitarajiwa kushiriki katika maadhimisho ya mwaka 2021


Papa Francis ametolewa hospitali huko Roma
Habari
Ona maoni
Papa Francis aliondolewa nusu ya utumbo wake hapo Julai nne ukiwa ni upasuaji wake mkubwa wa kwanza tangu ashike madaraka ya kuwa Papa mwaka 2013
Papa Francis ameonekana akiondoka hospitali siku ya 10 baada ya kufanyiwa upasuaji ambao uliondoa nusu ya utumbo wake
Walioshuhudia walisema gari lililokuwa limembeba Papa Francis lilionekana likiondoka katika hospitali ya Gemelli Polytechnic mjini Roma, Jumatano asubuhi
Papa Francis aliondolewa nusu ya utumbo wake hapo Julai nne upasuaji wake mkubwa wa kwanza tangu ashike madaraka ya kuwa Papa mwaka 2013
Ulikuwa utaratibu uliopangwa mapema hapo Julai, wakati maombi ya Papa Francis yalipositishwa kwa muda kwa kawaida Papa anachukua muda wa mapumziko
Rais Biden anatarajiwa kukutana wa wademocrat kutangaza makubaliano ya dola Trilioni 3
5
Habari
Ona maoni
Mpango huo utasaidia kupanua matumizi ya huduma za afya kwa wazee, mabadiliko ya hali ya hewa na mipango ya kuzisaidia familia, kiongozi wa waliowengi Chuck Schuma alisema
Rais wa Marekani Joe Biden anatarajiwa kwenda bungeni Jumatano kukutana na wademocrats katika baraza la seneti baada ya wabunge kutangaza makubaliano juu ya mpango wa dola trilioni 3
5 za kupanua matumizi ya huduma za afya kwa wazee, mabadiliko ya hali ya hewa na mipango ya kuzisaidia familia, kiongozi wa waliowengi Chuck Schuma alisema
Mpango huo utakuwa uwekezaji mkubwa zaidi kwa miongo kadhaa katika familia za daraja la kati, Schumer alisema Jumanne
Wakati huo huo, seneta Mark Warner m-Democrat kutoka jimbo la Virginia aliwaambia waandishi wa habari kwamba mpango huo ulijumuisha vifungu ambavyo vitagharamia kikamilifu gharama za program hizo
Wakati Warner hakuelezea namna hatua hiyo itakavyolipwa Biden anashinikiza ongezeko la kodi kwa matajiri na kwenye mashirika
Wa-Republican katika bunge wanapinga ongezeko la kodi, baada ya kufanikiwa kupunguzwa kwa kodi ikiwemo kiwango cha kodi kwenye mashirika wakati wa utawala uliopita wa Rais Donald Trump
Japan kutoa msaada zaidi wa chanjo ya COVID ya AstraZeneca kwa mataifa ya Asia
Habari
Ona maoni
Dozi zaidi ya milioni 11 zilizotolewa kupitia mpango wa usambazaji dawa wa COVAX zitatumwa kwenda Bangladesh, Cambodia, Iran, Laos, Nepal, na Sri Lanka, pamoja na majimbo mbali mbali ya visiwa vya Pacific, alisema waziri wa mambo ya nje wa Japan Toshimitsu Motegi
Japan itatoa misaada ya ziada ya chanjo ya COVID-19 ya AstraZeneca kwa Taiwan na majirani wengine wa Asia wiki hii waziri wa mambo ya nje wa Japan, Toshimitsu Motegi alisema Jumanne
Japan itasafirisha dozi milioni moja kwa kila nchi kwenda Indonesia, Taiwan na Vietnam siku ya Alhamis, kama sehemu ya makubaliano ya pande mbili na serikali za nchi hizo, Motegi aliwaambia waandishi wa habari
Dozi zaidi ya milioni 11 zilizotolewa kupitia mpango wa usambazaji dawa wa COVAX zitatumwa kwenda Bangladesh, Cambodia, Iran, Laos, Nepal, na Sri Lanka, pamoja na majimbo mbali mbali ya visiwa vya Pacific, alisema Motegi
Wizara ya mambo ya nje ya Taiwan, alishukuru kwa msaada huo, hususan katika kipindi hiki kigumu ambapo Japan inasimama yenyewe kwenye vita vya virusi vya Corona
Japan imechangia kiasi cha dozi milioni 3
4 kwa Taiwan
Upinzani huko Chad umeahirisha maandamano ya Ijumaa
Habari
Ona maoni
Asasi za kiraia na chama cha Transformers cha mpinzani Succes Masra walitaka kufanya maandamano huko N'Djamena dhidi ya ukiukaji wa kimfumo wa  haki za binadamu na kutwaa madaraka kwa baraza la kijeshi la mpito
Upinzani mkuu nchini Chad, ambao ulikuwa umeidhinishwa kwa mara ya kwanza kuandamana siku ya Ijumaa dhidi ya utawala wa kijeshi umeamua kuahirisha uhamasishaji kwa sababu ya kutokubaliana juu ya njia iliyotangazwa kwa mujibu wa AFP
Asasi za kiraia na chama cha Transformers cha mpinzani Succes Masra walitaka kufanya maandamano huko N'Djamena dhidi ya ukiukaji wa kimfumo wa haki za binadamu na kutwaa madaraka kwa baraza la kijeshi la mpito
Maandamano hayo yameahirishwa hadi tarehe nyingine mratibu wa maandamano aliliambia shirika la habari la AFP
Wanaharakati hao walitaka maandamano yafanyike Jumatano, lakini Waziri wa Usalama wa Umma, Souleymane Abakar Adoum alitoa ruhusa ya kuandamana Ijumaa akieleza kwamba ikitokea kosa au jambo lolote waandaaji watawajibika
Maandamano hayo yaliidhinishwa kupita kwenye barabara yenye urefu wa kilomita 3 katikati mwa mji mkuu wa Chad
FDA inaongeza onyo kwa chanjo ya COVID-19 ya Johnson & Johnson
Habari
Ona maoni
Taasisi hiyo ya serikali kuu inayofuatilia viwango vya chakula na dawa ilitoa taarifa Jumatatu ikisema ilipokea ripoti za awali za watu 100 ambao walipata ugonjwa wa Guillain-Bare baada ya kuchomwa  Johnson & Johnson ambayo inatolewa  dozi moja pekee
Taasisi inayoshughulika na viwango vya chakula na dawa Marekani (FDA) inaongeza onyo jipya kwa chanjo ya COVID-19 ya Johnson & Johnson kwa sababu kuhusishwa kwake na hali nadra ya matatizo ya neva
Taasisi ya serikali kuu inayofuatilia masuala hayo ilitoa taarifa Jumatatu ikisema ilipokea ripoti za awali za watu 100 ambao walipata ugonjwa wa Guillain-Bare baada ya kuchomwa Johnson & Johnson ambayo inatolewa dozi moja pekee
Kulingana na FDA tatizo la Guillain-Bare linatokea wakati mfumo wa kinga unaharibu seli za neva na kusababisha udhaifu wa misuli na wakati mwingine kupooza
Kati ya watu elfu tatu na elfu sita wanagundulika na hali hiyo kila mwaka nchini Marekani

FDA ilisema kati ya washiriki 100 wa chanjo ambao walipata ugonjwa wa Guillain-Bare mtu mmoja alikufa na 95 walilazwa hospitali
Kesi nyingi zilizoripotiwa ni za wanaume wenye miaka 50 na zaidi ambapo hali hiyo huwatokea wiki mbili baada ya kuchomwa chanjo
Viongozi wa dunia waunga mkono maandamano Cuba
Habari
Ona maoni
Erica Guevara-Rosas mkurugenzi wa Marekani kwenye Amnesty International aliyaita maandamano ya Jumapili, siku ya kihistoria kwa Cuba, wakati akielezea wasi wasi wake juu ya ripoti za kuzimwa kwa mtandao, ukamataji holela, matumizi ya nguvu kupita kiasi, pamoja na orodha ndefu ya watu kupotea
Viongozi wa dunia wanaelezea uungaji mkono wao kwa watu wa Cuba baada ya maandamano ya Jumapili kote kwenye kisiwa hicho
Waziri wa mambo ya nje wa umoja wa ulaya, Josep Borrell, aliisihi serikali ya Cuba “kusikiliza maandamano haya yanayodai kutoridhika” akiwa kwenye mkutano na waandishi wa habari hapo Jumatatu huko Brussels baada ya kukutana na mawaziri wa mambo ya nje wa EU
Erica Guevara-Rosas, mkurugenzi wa Marekani kwenye Amnesty International, aliyaita maandamano ya Jumapili, siku ya kihistoria kwa Cuba, wakati akielezea wasi wasi wake juu ya ripoti za kuzimwa kwa mtandao, ukamataji holela, matumizi ya nguvu kupita kiasi, ikijumuisha polisi kuwafyatulia risasi waandamanaji, pamoja na orodha ndefu ya watu kupotea
Guevara-Rosas alitoa wito kwa Rais wa Cuba, Miguel Diaz-Canal na serikali yake kushughulikia madai ya kijamii ya raia wake kutokana na matatizo ya kiuchumi, uhaba wa chakula na dawa, kuporomoka kwa mfumo wa afya, ambao haujibu hali ya sasa ya tatizo la COVID-19, na lundo la madai ya kihistoria kwa kuheshimu haki za uhuru wa kujieleza na mikusanyiko wa amani

Marekani yatuma wataalam Haiti
Habari
Ona maoni
Marekani Jumapili imetuma timu ya kiufundi nchini Haiti kutathmini hali ya usalama na mahitaji mengine baada ya mauaji ya rais Jovenel Moise wiki iliyopita

Haikuelezwa wazi ni taasisi zipi zimeshirikishwa, lakini timu hiyo inapanga kuwasilisha ripoti kwa rais Joe Biden itakaporudi nyumbani, kabla ya maamuzi kuchukuliwa juu ya kuhusika zaidi kwa Marekani katika mzozo mbaya unaokikumba kisiwa hicho cha Caribbean, afisa mwandamizi ameambia shirika la habari la Reuters
Awali, Marekani ilitupilia mbali ombi la Haiti la kuitaka kusaidia kuzima ghasia zilizofuatia kuuwawa kwa rais Moise Jumatano
Kiongozi huyo aliuwawa kwa kupigwa risasi wakati akiwa nyumbani kwake, kwenye mji mkuu wa Port au Prince
Idara ya polisi nchini humo imesema kuwa wamarekani wawili na wacolombia 26 baadhi yao wakiwa wanajeshi wa zamani, walihusika kwenye shambulizi hilo
Wengi wa washukiwa raia wa Colombia wangali wamfichoni wakati wakiendelea kusakwa
Afisa mmoja kwenye utawala wa Biden amesema Marekani pia itashauriana na washirika wake wa kikanda pamoja na Umoja wa mataifa juu ya mzozo wa Haiti
Papa Francis aonekana kwa mara ya kwanza baada ya upasuaji
Habari
Ona maoni
Papa Francis Jumapili ameonekana hadharani kwa mara ya kwanza tangu alipofanyiwa upasuaji mkubwa wa utumbo wiki iliyopita, akiwasalimia waumini waliofika kumtakia afya njema
Papa alikuwa amesimama kwa dakika 10 katika varanda ya hospitali, akitoa shukrani kwa maombi ya kumtakia apate nafuu mapema na akiutakia mema mfumo mzima wa huduma ya afya
“Nina furaha kuweza kutekeleza miadi yangu ya Jumapili,” lakini mara hii nikiwa hospitali, Papa alisema
“Namshukuru kila mmoja wenu
Nilikuwa nimehisi ukaribu wenu kwangu na msaada wa maombi yenu,” Francis alisema
“Nawashukuru nyote kwa dhati!” alieleza Papa
Francis, mwenye umri wa miaka 84, amekuwa akipata nafuu vizuri, kwa mujibu wa Vatican, kufuatia upasuaji uliofanywa Julai 4 kuondoa sehemu ya utumbo ambao ulisinyaa kutokana na uvimbe
Lakini taarifa hiyo haijaeleza lini anaweza kuruhusiwa kuondoka hospitali
Asubuhi baada ya upasuaji huo, msemaji wa ofisi ya Papa alisema kuwa inatarajiwa Papa atakuwa hospitali kwa siku saba, “ili kuendelea na matibabu
”
Hapo awali sauti ya Papa ilisikika kuwa dhaifu wakati alipoanza kuzungumza alipotokea katika varanda nje ya chumba chake maalum katika Hospitali ya Gemelli Polyclinic saa za mchana

Huo ndio wakati wake wa kawaida anapojitokeza kwenye dirisha lake linalotazamana mukabala na Uwanja wa St
Peters Square
Ikiwa ni wiki moja iliyopita, katika maelezo yake ya mchana ambayo hakutoa fununu yoyote kuwa baada ya masaa machache angelipelekwa kufanyiwa upasuaji usiku ule
Wakisimama kwenye varanda pamoja naye ni baadhi ya watoto ambao pia wamelazwa katika hospitali hiyo, ambayo ni hospitali kubwa ya Kikatoliki inayotoa mafunzo ya tiba nje ya mji wa Rome
Watu waliokuwa chini walikuwa wakipiga makofi mara kwa mara kumpa moyo

Ethiopia : Chama cha Abiy Ahmed chapata ushindi mkubwa
Habari
Ona maoni
Rais Sahle-Work Zewde wa Ethiopa amepongeza kazi zilizofanywa na Tume ya Uchaguzi, NEBE, katika kutayarisha na kusimamia uchaguzi mkuu ambapo chama tawala cha Waziri Mkuu Abiy Ahmed kimepata ushindi mkubwa

Katika mkutano wa kusherehekea ushindi huo mjini Addis Ababa Rais Zewde amesema licha ya ukosefu wa amani katika baadhi ya sehemu za nchi, janga la COVID-19 na hali huko Tigray, kaskazini mwa nchi tume ya uchaguzi imefanya kazi kubwa ya ufanisi chini ya hali ngumu
Kulingana na matokeo yaliyotolewa Jumamosi usiku chama cha Abiy cha Prosperity kimepata viti 410 kati ya 436 vya bunge

Katika ujumbe wa Twitter Ahmed ameueleza uchaguzi kuwa ni wa kihistoria ambao anasema hivi sasa amepata mamlaka rasmi ya wananchi kutawala kwa miaka mitano
Vyama vya upinzani na wagombea huru walipata viti vichache kabisa na duru ya pili ya uchaguzi inatarajiwa kufanyika katika wilaya 10 za uchaguzi

Habari hii inatokana na vyanzo mbalimbali vya habari


Viongozi wa Afrika Kusini waeleza wasiwasi wa ghasia kuongezeka
Habari
Ona maoni
Viongozi wa Afrika Kusini wanaeleza wasiwasi wao kutokana na kuongezeka kwa ghasia zilizoanza katika jimbo la Kwazulu-Natal
Jimbo hilo ndiko anakotoka Rais wa zamani Jacob Zuma aliyeanza kifungo chake cha miezi 15 siku ya Jumatano ikiwa ni adhabu ya kukaidi amri ya mahakama
Jumamosi usiku ghasia zimetokea katika vitongoji vya Alexandria na Jeppestown jijini Johannesburg ambako magari yamewashwa moto na madukwa kuporwa
Maafisa wa usalama wanasema hawajui iwapo ghasia hizo za mji mkuu wa kibiashara zina husiana na kufungwa kwa Zuma
Kufuatana na taarifa ya polisi watu 62 wamekamatwa tangu Ijumaa, 37 katika jimbo la kwazulu Natal na 25 jijini Johannesburg kufuatia ghasia hizo
Jumamosi jioni Rais Cyril Ramaphosa alitoa wito kwa watu kuwa watulivu, akiwataka waeleze hasira na maoni yao kwa utulivu wakizingatia sheria
Rais pia amewataka wananchi kuepusha hali ya kuharibu mali jambo ambalo linaweza kuporomosha uchumi

Habari hii inatokana na vyanzo mbalimbali




Nchi za G20 zatarajiwa kufikia makubaliano ya mageuzi ya ulipishaji kodi
Habari
Ona maoni
Mawaziri wa fedha wa mataifa 20 tajiri duniani, G20, wanatarajiwa kufikia makubaliano yatakayoleta mageuzi katika ulipishaji kodi
Mawaziri hao ambao wanakutana mjini Venice, Italia, Jumamosi kwa siku ya pili wanatarajiwa kuidhinisha makubaliano yatakayoleta mageuzi makubwa katika kuyalipisha makampuni ya kimataifa kodi itakayokuwa na usawa na haki zaidi
Pendekezo la mageuzi ya ulipishaji kodi wa kimataifa utakuwa pia na kiwango cha chini cha asilimia 15 cha utozaji kodi kilichokubaliwa na mataifa 131 mapema mwezi Julai
Lengo la mageuzi hayo ni kuzuia uwezekano wa kuwepo viwango vya chini zaidi vya kutoza kodi wakati mataifa yanajaribu kuvutia uwekezaji wa makampuni mkubwa
Makampuni hayo ya kimataifa yanawekeza katika nchi zenye kodi ya chini zaidi ili kukwepa kulipa kodi za juu katika nchi zao

Waziri wa Fedha wa Ufaransa Bruno Le Maire aliliambia shirika la habari la AFP kwamba mawaziri wakikubaliana juu ya mkataba huo basi ulipaji kodi huo wa kiwango cha chini kufuatana na mkataba utaanza kutekelezwa mwaka 2023
Marekani na Ujeriumani na baadhi ya nchi zinataka kuwepo na kiwango cha juu zaidi

Chanzo cha Habari : AFP

Mlipuko wa bomu waua tisa Mogadishu
Habari
Ona maoni
Takriban watu tisa wameuawa na tisa wamejeruhiwa Jumamosi katika bomu la kujitoa mhanga lililolenga msafara wa serikali karibu na hospitali mbili kubwa katika mji mkuu w Somalia, Mogadishu
"Mlipuko mkubwa ulisababisha wingu la moshi angani na kuharibu majengo ya biashara ikiwemo migahawa, niliweza kuona miili ya watu waliokufa takriban watu wanane," Hussein Jim'ale, dereva wa usafiri wa umma ambaye alishuhudia tukio alimueleza mwandishi wa habari katika eneo hilo
Mlipuko ulitokea karibu na njia panda yenye harakati nyingi kati ya hospitali za Banadir na Madina
Maafisa usalama wamesema mwanamme mmoja aliyekuwa anaendesha gari la kifahari lililojaa vilipuzi aliulenga msafara wa afisa mwandamizi wa polisi, Kanali Farhan Qarole ambaye alinusurika katika shambulizi
Maafisa wa afya wameiambia VOA Idhaa ya Kisomali kuwa watu waliojeruhiwa walikimbizwa katika hospitali mbili za karibu na kwamba idadi ya vifo huenda ikaongezeka
Lilikuwa ni shambulizi la pili la kigaidi mjini humo mwezi huu
Wiki moja iliyopita, shambulizi la kujitoa mhanga la al-Shabab kwenye mgahawa wa kuuza chai karibu na idara ya upelelezi ya Somalia liliua watu 10 na kujeruhi dazeni
Takriban watu 15 waliuawa na zaidi ya 20 walijeruhiwa mwezi uliopita wakati mlipuaji bomu wa kujitoa mhanga alipotegua milipuko mbele ya kituo cha mafunzo cha serikali mjini Mogadishu
Wachambuzi wanasema kundi hilo la kigaidi limezidisha mashambulizi yake kabla ya uchaguzi mkuu ujao, ambao unatarajiwa kufanyika ndani ya kipindi cha miezi minne ijayo

Baraza la Usalama launga mkono juhudi za upatanishi za AU
Habari
Ona maoni
Wajumbe wa Baraza la Usalama la Umoja wa Mataifa wameunga mkono juhudi za upatanishi za Umoja wa Afrika katika kutanzua mzozo wa bwawa kwenye Mto Nile kati ya Ethiopia Sudan na Misri

Baada ya kikao cha Alhamisi Baraza la Usalama lilizitaka nchi hizo tatu kuanza tena majadiliano yao ambayo hadi hivi sasa hayajaweza kuleta mafanikio muhimu tangu yalipoanza karibu miaka 10 iliyopita
Mkutano huo wa Baraza la Usalama uliitishwa na Misri na Sudan kutokana na kile walichokieleza ni kitisho muhimu kinachowakabili wananchi wa nchi hizo mbili kutokana na Bwawa la Ethiopia la Grand Ethiopian Renaissance Dam, GERD

Mvutano umeongezeka tangu Jumapatu, pale Addis Ababa ilipotangaza imeanza awamu ya pili ya kujaza maji kwenye bwawa hilo

Mjumbe maalum wa Katibu mkuu kwa ajili ya nchi za Pembe ya Afrika Parfait Onanga Anyanga aliwaambia wajumbe wa Baraza la Usalama kwamba licha ya juhudi mbalimbali za upatanishi Ethiopia, Sudan na Misri hazijaweza kukubaliana kutanzua matatizo yaliyobaki
Anyanga ameeleza : "Tuna amini kwa pamoja pamoja na washirika wenu kuna nafasi ya kusonga mbele katika kutanzua matatizo yanayohusiana na GERD kwa njia ya amani na maelewano
"
Waziri wa Mambo ya Nje wa Misri Sameh Shoukry amelitaka Baraza la Usalama kuzihimiza nchi hizo tatu kufikia makubaliano katika muda wa miezi sita ijayo juu ya matumizi ya maji ya Mto Nile

Shoukry amesema : "Bw Rais Misiri ni taifa la zaidi ya watu milioni 100 linakabiliwa na kitisho kikubwa
Ujenzi wa ukuta mkubwa wa vyuma umefanyika kwenye ukingo wa mto mkubwa wa kale na umezusha wingu zito katika mustakbal na hatma ya watu wa Misri


Kwa upande wake Waziri wa Maji na Nishati wa Ethiopia Seleshi Bekele Awulachew anasema wanakabiliana na mradi wa kuzalisha umeme kwenye bwawa ambao si wa kwanza barani Afrika au kwengineko duniani

Bekele anaeleza : Kwa kukuarifu bwawa la GERD ni mara mbili na nusu dogo kuliko bwawa la Aswan nchini Misri
Pengine kinachotofautisha GERD na miradi mingine ni kiwango cha matumaini na matarajio kilichopewa watu wa Ethiopia milioni 65 ambao hawana umeme
na pia ni tofauti na ya kipekee kwa sababu ujenzi wa mradi huo wenye thamani ya dola bilioni 5 umegharimiwa na damu, machozi na jasho la Waethiopia wa kawaida

Asilimia 80 ya mradi huo imekamilika na unatarajiwa kuanza kuzalisha umeme kwa ukamilifu hapo mwaka 2023 na kuifanya kuwa kinu kikubwa kabisa cha umeme barani Afrika na cha saba duniani
Naye Waziri wa Mambo ya Nje wa Sudan ameliambia baraza huu ni wakati wa kipekee kuwahi kutokea kwa bazara hilo kuchukua jukumu la kidiplomasia kuzuia mgogoro na wala si kupeleka walinda amani

Mariam Sadiq al-Mahdi, Waziri wa mambo ya nchi za nje wa Sudan ameeleza : "Lakini ni juhudi za kidiplomasia kuepusha mgogoro kwa kuzingatia ishara za awali na kuchukua hatua za mapema kujenga uaminifu, kujenga uaminifu katika jumuia muhimu sana ya kikanda kama Umoja wa Afrika
Pamoja na kujenga uaminifu kati ya nchi muhimu kama vile Sudan, Ethiopia na Misri

Sudan inataka baraza la usalama kusaidia kupendekeza makubaliano yanayo hitajika kutekelezwa na pande zote na wala sio pendekezo la Tunisia lililowasilishwa na Misri la makubaliano kufikiwa katika muda wa miezi sita

Vyanzo vya Habari : AFP / AP
Vurugu zaendelea Haiti siku kadhaa baada ya mauwaji ya Rais
Habari
Ona maoni
Haiti Alhamis iligubikwa na vurugu  siku moja tu baada ya kuuwawa kwa rais Jovenel Moise
Serikali imeapa kuwasaka watu wanaodaiwa kuwa mamluki na ambao walitekeleza uhaini huo, wakati akiwa kwenye chumba chake cha kulala

Jumatano polisi walisema kuwa waliwaua washukiwa wanne wa shambulizi hilo kwenye mji mkuu wa Port au Prince, huku wengine wawili wakikamatwa
Maafisa watatu wa usalama waliokuwa wametekwa nyara na wauwaji hao pia waliachiliwa

Mkuu wa polisi wa Haiti Leon Charles, amewaambia wanahabari Alhamis kwamba washukiwa wengine wanaendelea kusakwa
Kaimu waziri mkuu wa taifa hilo Claude Joseph muda mfupi baada ya tukio hilo alitangaza hali ya kijeshi,ikiwa na maana kwamba sheria za kijeshi zitatumika

Amesema kuwa waliotekeleza ukatili kwenye taifa hilo masikini lenye idadi ya watu milioni 11,ni lazima wawajibishwe
Hata hivyo taarifa za kina kuhusu washukiwa waliouwawa bado hazijatolewa
Walichosema tu ni kwamba mauaji hayo yalitekelezwa na watu wenye utaalam mwingi

Hali mpya ya hatari kudhibiti COVID-19 yatangazwa Tokyo
Habari
Ona maoni
Waziri Mkuu wa Japan Yoshihide Suga ametangaza rasmi hali mpya ya hatari huko Tokyo kutokana na kuongezeka kwa kesi mpya za COVID-19 katika mji huo mkuu
Amri hiyo mpya itaanza kutumika Jumatatu ijayo, Julai 12 hadi Agosti 22 - kipindi chote cha muda wa Olimpiki ya Tokyo, ambayo itafanyika kati ya Julai 23 na Agosti 8
Hali mpya ya au kuwazuia kabisa
tahadhari inaweza kusababisha serikali ama kupunguza idadi ya watazamaji wanaoruhusiwa kushuhudia hafla za Olimpiki mpaka watu 5,000,
Waandaaji wa Olimpiki ya Tokyo walitangaza mwezi uliopita kwamba watawaruhusu watu 10,000 tu, au asilimia 50 ya uwezo wa ukumbi, katika hafla zote licha ya wataalam wa afya kuishauri serikali kuwa kupiga marufuku watazamaji wote ilikuwa chaguo lenye hatari ndogo zaidi katika michezo hiyo
Watizamaji wa kigeni tayari wamekatazwa kuhudhuria michezo hiyo ya Olimpiki

Maafisa wa serikali wa eneo na wa kitaifa pamoja na maafisa wa Olympiki watafanya uamuzi wa mwisho Alhamisi au Ijumaa iwapo waruhusu watizamaji baada ya kukutana na Rais wa Kamati ya Olimpiki ya Kimataifa Thomas Bach
Bach aliwasili Tokyo Alhamisi na mara moja aliingia katika karatini ya lazima ya siku tatu

Tokyo na mikoa mengine kadhaa ilitoka katika hali ya tahadhari kamili iliyokuwa imewekwa tangu Aprili na vivi sasa ziko katika hali ya tahadhari ya kiasi ambayo itamalizika Jumapili 11

Hata hivyo, Japan inaendelea kukabiliana na wimbi la nne la maambukizi mapya na kampeni ya kuchanja inayoenda polepole na hadi sasa ni raia wa Japan asilimia 15 ndio waliopatiwa chanjo kamili
Tokyo iliripoti maambukizi 920 mapya Jumatano, ikiwa ni idadi ya juu zaidi tangu mwezi Mei

Baraza la Usalama lakutana kujadili kuuwawa kwa Rais wa Haiti
Habari
Ona maoni
Baraza la Usalama la Umoja wa Mataifa, UN, linakutana Alhamisi katika kikao cha dharura kujadili hali nchini Haiti kufuatia kuuwawa kwa Rais Jovenel Moise Jumatano na hivyo kulitumbukiza taifa hilo la Amerika ya Kati katika mzozo mkubwa zaidi wa kisiasa
Mkutano huo uliyoitishwa na Marekani an Mexico utafanyika kwa faragha wakati viongozi wa dunia wakiendelea kulaani mauaji hayo na Marekani kutoa wito wa uchaguzi kufanyika kwa haraka iwezekanavyo

Rais Joe Biden sawa na viongozi wengine wa dunia wameeleza masikitiko na mshtuko wao kutokana na kuuwawa kwa Rais Moise, akieleza kwamba hali nchini Haiti inatia wasiwasi
Mkuu wa Polisi wa nchi hiyo Leon Charles aliwaambia waandishi habari jana usiku kwamba watu wanne wanaodhaniwa ni kati ya walioshambulia nyumba ya rais wameuliwa na wawili wamekamatwa

Waziri mkuu wa mpito Claude Joseph ametangaza amri ya dharura na mipaka ya nchi kufungwa ili kuwasaka waliohusika na mauaji yaliyofanyika Jumanne usiku kuamkia Jumatano
Joseph, kaimu Waziri Mkuu wa Haiti, ameeleza : "Kila mtu, kutoka kila aina ya chama cha kisiasa, kutoka kila aina ya nadharia, kila mtu hapa nchini ameshtushwa, kwa sababu kwa ufupi hatukutegema jambo hilo hakuna aliyetegemea kitendo hiki cha kikatili kufanyika
"
Wanajeshi na polisi wa usalama wa Haiti wanaendelea kufanya doria katika mji mkuu wa Port au Prince Alhamisi wakati wananchi walioshtushwa na kitendo hicho wakiendela kujiuliza nani aliyehusika na kwa nini hilo limefanyika


Balozi wa Haiti mjini Washington Bocchit Edmond alisema mke wa Rais Martine yuko katika hali mahtuti baada ya kujeruhiwa na amesafirishwa hadi Miami hapa Marekani kwa matibabu
Alitoa wito kwa jumuia ya kimataifa kuisaidia nchi yake kuwatafuta wauaji ambao anasema walijitambulisha kama maafisa wa idara ya Marekani ya kupambana na dawa za kulevya, DEA
Balozi Edmond ameeleza kuwa : "Tuna hitaji kuwa na kikosi cha jeshi kwa vile nchi yetu ilianzishwa na wanajeshi
Ni muhimu sana kuwa na jeshi ili kuweza kulinda mipaka yetu, na hivyo kudhibiti vyema mipaka yetu
Kwa sababu haikubaliki kuwepo na makomando, makomando wa kigeni kuingia nchini kumuua rais na kuondoka bila ya wasiwasi
Mkuu wa Polisi Charles anasema watu waliohusika na mauaji ya rais ni mamluki na watafikishwa mbele ya sheria wakipatikana

Msemaji wa Wizara ya Mambo ya Nje wa Marekani Ned Price akizungumza kwenye mkutano wake wa kila siku na waandishi habari amesema Marekani inaungana na kaimu Waziri Mkuu kuwataka wananchi kuwa watulivu
Ameongeza kuwa Marekani iko tayari kuisiaidia nchi hiyo kwa kila aina ya msaada
Akisema ni muhimu pia kwa nchi hiyo kuandaa uchaguzi mwaka 2021 kuweza kutanzua matatizo ya kisiasa nchini humo
Msemaji huyo wa Wizara ya Mambo ya Nje wa Marekani ameeleza : "Tunafahamu kwamba uchaguzi huru na haki ndiyo njia ya kidemokrasia kufikisha kikomo utawala wa muda mrefu wa utumiaji amri za utendaji na kurudisha mamlaka ya bunge ambao muda wake umemalizika
"
Jumuia ya nchi za mabara ya Amerika, OAS, imeitisha mkutano wa dharura kujadili hali huko Haiti
Katibu mkuu wa Umoja wa Mataifa Antonio Guterres, amelaani mauaji na kutoa wito kwa Wahaiti kuendelea kuwa pamoja na kupinga kila aina ya ghasia
Naye mkuu wa masuala ya kigeni wa Umoja wa Ulaya Joseph Borrell ameonya juu ya hatari ya kuongezeka kwa ghasia na misukosuko ya kisiasa

Vyanzo vya habari : AFP/ AP
Hali ya tahadhari yatangazwa na waziri mkuu Haiti
Afrika
Ona maoni
Mitaa ya mji mkuu wa Haiti, Port-au-Prince, ilikuwa mitupu Jumatano, kufuatia kuuawa kwa Rais Jovenel Moise
Mitaa ya mji mkuu wa Haiti, Port-au-Prince, ilikuwa mitupu Jumatano, kufuatia kuuawa kwa Rais Jovenel Moise katika makazi yake binafsi mapema asubuhi
Biashara zilifungwa, watu wengi walibaki majumbani na magari ya polisi yenye silaha yalionekana kwenye barabara kuu
Askari wenye silaha walikuwa wakilinda katika maeneo muhimu ya mji mkuu
Hali ya tahadhari imetangazwa na Waziri Mkuu wa mpito Claude Joseph, ambaye alisema ndiye mkuu wa nchi kwa sasa
Maafisa wa Haiti wanasema watu wenye silaha nzito wakijifanya kama Maafisa wa kupambana na Dawa za kulevya wa Marekani ambao walizungumza Kihispania na Kiingereza walimpiga risasi na kumuua rais katika shambulio lililoratibiwa kwa hali ya juu
Mkewe, Martine Moise, alijeruhiwa vibaya na bado yuko katika hali mbaya lakini thabiti kwenye hospitali ya Miami
Mkuu wa Jeshi la Polisi la kitaifa Léon Charles aliwaambia waandishi wa habari jana jioni kuwa mamluki wanaoshukiwa kutekeleza mauaji ya Moise waliuawa katika majibizano ya risasi na polisi, na washukiwa wengine wawili walikamatwa
Charles alisema maafisa watatu wa polisi walioshikiliwa mateka na washukiwa wauaji waliachiliwa huru
Hakutoa habari yoyote juu ya operesheni hiyo
Waandamanaji wapinga 'lockdown' na masharti mengine Kenya
Habari
Ona maoni
Darzeni za waandamanaji wenye ghadhabu wamepambana na polisi katika mji mkuu wa Kenya, Nairobi, Jumatano, wakitaka amri ya kutotoka nje iondolewe
Pia wanashinikiza kusitishwa kwa masharti mengine yaliyowekwa na serikali, ili kupambana na kuenea kwa virusi vya Corona
Kadhalika waandamanaji hao walitaka kumalizika kwa kile wanachokiita "ukatili wa polisi" katika taifa hilo la Afrika Mashariki, haswa dhidi ya vijana
Polisi waliwatawanya waandamanaji hao kwa kufyatua risasi hewani, kurusha gesi ya machozi, na kuwakamata watu kadhaa
Jane Atieno ambaye ni kati ya waandamanaji hao anasimulia hali ilivyokuwa : "Tuko hapa kuzungumza juu ya vijana wetu jinsi walivyouawa, jinsi wanavyoteseka
Tunataka haki zetu
Vijana wetu hawana kazi, vijana wetu wanauawa, Vijana wetu wanateseka ; wameugua kwa sababu ya ukosefu wa kazi; kwa sababu ya kukosa kila kitu
Tunaiuliza nchi yetu; tunamuomba Rais wetu awasaidie vijana wetu
"
Serikali ya Kenya kwa sasa imeweka amri ya kutotoka nje nchini kote kuanzia saa nne usiku hadi saa kumi Alfajiri, hadi angalau tarehe 27 mwezi Julai, ikiwa ni sehemu ya masharti ya kupambana na COVID-19
Usafiri wa ndani kwenda maeneo ya magharibi mwa nchi pia umepigwa marufuku, hadi angalau tarehe 27 mwezi huu, huku mikusanyiko ya umma, pia ikipigwa marufuku kwa sasa
Chanzo cha Habari : VOA News / AP
COVID-19 : Shughuli zote zasimamishwa kwa wiki moja zaidi Sydney
Habari
Ona maoni
Maafisa katika jimbo la New South Wales huko Australia, wameamuru iongezwe wiki moja ya kufungwa kwa shughuli zote za umma, kwenye mji wa Sydney
Hatua hiyo imechukuliwa ili kukabiliana na virusi vya Corona kwenye mji huo wenye wakaazi milioni tano
Mamlaka bado inataabika kuzuia ongezeko la mlipuko wa aina mpya ya virusi vya Delta vya COVID-19
Kufungwa kwa shughuli za umma hivi karibuni nchini humo kulitangazwa Juni 26, baada ya dereva wa gari aina ya Limousine, kwenye uwanja wa ndege wa Sydney, ambaye alikuwa akisafirisha wafanyakazi wa anga wa kimataifa, alipopimwa na kukutwa ana maambukizi ya aina mpya ya virusi
Zaidi ya watu 300 wameambukizwa tangu wakati huo
Mlipuko umeongezeka kufikia hadi watu zaidi ya 300 pamoja na kesi mpya 27 zilizoripotiwa Jumatano
Australia imefanikiwa kwa kiasi kikubwa katika kuzuia kusambaa kwa COVID-19 kutokana na juhudi kali za kufunga shughuli za umma
Mpaka sasa nchi hiyo imetangaza jumla ya kesi 30,861 pekee zilizothibitishwa na vifo 910, kulingana na kituo kinachofuatilia kesi za virusi vya Corona cha John Hopkins cha Marekani

Hali ya hewa kuruhusu zoezi la utafutaji miili Florida kuendelea
Habari
Ona maoni
Wafanyakazi wa utafutaji wa miili na manusura katika jengo lililoporomoka huko Florida kusini wanatarajia kupata ahueni kutokana na hali mbaya ya hewa Jumatano
Afueni ya hali ya hewa inatarajiwa Leo wakati wanaendelea kutafuta watu ambao walikuwa ndani ya jengo la makazi ambalo lilianguka takribani wiki mbili zilizopita
Utafutaji ulilazimika kusimamishwa kwa kiasi cha saa mbili siku ya Jumanne kwa sababu ya radi na upepo mkali kutokana na kimbunga Elsa
Dhoruba hiyo inaathiri Florida lakini imeondoka kutoka kwenye eneo la Surfside, kaskazini mwa Miami mahala lilipoanguka jengo

Wafanyakazi walipata miili nane Jumanne na kuongeza idadi ya jumla ya vifo vya watu 36
Meya wa Miami-Dade, Daniella Levine Cava, aliwaambia waandishi wa habari kwenye mkutano wa Jumanne jioni, kwamba watu 109 bado hawajulikani walipo
Wafanyakazi wanaendelea kufukua kwenye kifusi ambacho maafisa wanaohusika na zoezi hilo waliita mlundikano wakati wanatafuta watu na ushahidi wowote ili kusaidia kuelezea kwa nini jengo hilo lenye ghorofa 12 lilianguka hapo June 24

Kimbunga Elsa : Serikali ya Cuba yawahamisha raia ikihofia mafuriko
Habari
Ona maoni
Karibu watu 180,000 walihamishwa nchini Cuba Jumapili kutokana na hofu kuwa kimbunga Elsa kitaweza kusababisha mafuriko makubwa
Hofu hiyo ilienea pale kimbunga hicho kilipoanza kupiga sehemu za kati na mashariki ya nchi na kusababisha vifo vya watu watatu
Serikali ya Cuba imefungua vituo vya kuwapatia hifadhi watu na kujaribu kuzuia uharibifu mkubwa wa mimeya ya miwa na cacao kabla ya kimbunga kuwasili nchini humo Jumapili
Wengi kati ya waliyohamishwa walipelekwa kwa jamaa zao baadhi wakiwekwa kwenye vituo hivyo vya serikali
Mamia ya watu wanaoishi kwenye maeneo ya milimani walikimbilia ndani ya mapango wakisubiri kimbunga kipita
Kituo cha kufuatilia vimbunga hapa Marekani, NHC, kinasema kimbunga Elsa kilikuwa kina kasi ya kilomita 95 kwa saa kilipopita sehemu za mashariki ya Cuba na kimekuwa kikipungua nguvu Jumatatu





Jeshi Ufilipino laendelea kutafuta 'black box' ya ndege iliyoanguka
Habari
Ona maoni
Maafisa wa usalama wa Ufilipino wanaendelea leo jumatatu kutafuta kwenye eneo la mashamba ya minazi boxi la kunasa mawasiliano ya ndege (black box) ya kijeshi iliyopata ajali Jumapili
Boxi za kunasa mawasiliano ya usafiri wa ndege hurikodi yale yanayojiri wakati ndege ikiwa safarini na hutoa vielelezo kwa wachunguzi pale ndege inapopata ajali
Ndege hiyo ya Kijeshi ilisababisha vifo vya watu 50, ikiwa moja wapo ya ajali mbaya kabisa ya ndege ya kijeshi kutokea nchini humo

Wakati huohuo Maafisa wa jeshi wanasema wameshapata miili ya watu watano wa mwisho waliofariki kutokana na ajali ya ndege ya aina ya C130 Hercules

Ndege hiyo ilishindwa kusimama kwenye njia ya ndege ilipokuwa inatua jana kwenye uwanja wa ndege wa Jolo katika jimbo la Sulu, ikiwa inawasafirisha wanajeshi 96
Ndege iligonga minazi nje ya uwanja wa ndege na kulipuka kwa moto ajali iliyoshuhudiwa na wanajeshi na wakazi wa vijiji vya karibu

Meja jenerali Edgard Arevalo aliwambia waandishi habari mjini Manila kwamba uchunguzi wa kina unafanyika kufahamu sababu za ajali hiyo
Wamnajeshi polisi na wazima moto waliwaokoa wanajeshi 49 wakiwa ni pamoja na walioruka kutoka ndani ya ndege kabla ya ndege kulipuka na kuwaka moto

Vyanzo vya Habari : AFP / AP

Upasuaji : Vatican yasema Papa Francis anaendelea vizuri
Habari
Ona maoni
Maafisa wa Kanisa Katoliki mjini Vatican wamesema Jumatatu Papa Francis yuko katika hali nzuri bila ya kuhitaji msaada wa kupumua na anaendelea vyema baada ya upasuaji wa kutoa nusu ya utumbo

Msemaji wa Vatican Matteo Bruni amesema Papa Francis mwenye umri wa miaka 84 anatarajiwa kubaki hospital ya Gemelii Polyclinic, mjini Rome, kwa siku saba akipatiwa matibabu

Taarifa fupi ya afya iliyotolewa na Vatican Jumatatu baada ya saa 12 za upasuaji hapo Jumapili imeeleza hayo
Habari za kulazwa kwa Papa Francis ziliwashangaza watu wengu duniani na maafisa wa Kanisa Katoliki wanasema hilo ni kwa sababu yeye mwenyewe alitaka hali yake ya afya iwe ni jambo la faragha
Upasuaji wanasema ulihitajika na ilikuwa ni kutoa sehemu ya utumbo mdogo na kuunganisha tena na utumbo makubwa


Habari hii inatokana na vyanzo mbalimbali

Meli iliokwama Suez Canal kuachiliwa
Habari
Ona maoni
Mamlaka ya mfereji wa Suez imesema Jumapili kuwa imefikia makubaliono ya ridhaa na wamiliki wa meli kubwa iliyokwama kwenye mfereji huo kwa karibu wiki moja mapema mwaka huu na kusababisha hasara kubwa kutoka na kuathiri safari za meli ziingine
Hata hivyo mamlaka hiyo haijafichua ni kiasi gani cha fedha kitakacho tolewa na kampuni ya Japan ya Shoei Kisen Kaisha, inayomiliki meli hiyo kwa jina Ever Given

Taarifa zimeongeza kusema kuwa mkataba huo utatiwa saini hapo Jumatano kwenye mji wa Ismailia kunako patikana mfereji wa Suez ambapo pia meli hiyo iliyoshikiliwa tangu wakati huo itaachiliwa
Meli hiyo ilikwama kwenye mfereji huo hapo Machi 23 kabla ya kuondolewa siku sita baadaye kwa kutumia boti kadhaa kuivuta
Tangu wakati huo imeshikiliwa pamoja na wengi wa wafanyakazi wake wakati mashauriano kuhusu ridhaa yakiendelea
Ajali ya ndege Ufilipino yaua 29 na kujeruhi 50
Habari
Ona maoni
Watu wasiopungua 29 wamefariki na 50 kujeruhiwa Jumapili wakati ndege ya kijeshi ya Ufilipino ikiwa na wanajeshi ilianguka na kushika moto baada ya kutoka nje ya njia ya ndege kusini mwa nchi hiyo, maafisa wamesema
Takriban watu 100, wengi wao wakiwa ni wahitimu wa jeshi, walikuwa katika ndege aina ya C-130 Hercules iliyokuwa inajaribu kutua katika kisiwa cha Jolo, kwenye jimbo la Sulu wakati wa mchana
Baadhi ya wanajeshi walioonekana wakiruka kutoka katika ndege kabla ya kufika ardhini na kuwaka moto, amesema Meja Jenerali Williams Gonzales, kamanda wa kikosi kazi cha pamoja -Sulu
Ilikuwa ni moja ya ajali mbaya sana za ndege ya jeshi nchini humo kuwahi kutokea
“Hii ni siku ya kusikitisha, lakini ni lazima tuwe na matumaini,” Gonzales alisema katika taarifa yake
“Tunaungana na taifa kuwaombea wale waliojeruhiwa na wale waliokufa katika ajali hiyo
”
Shughuli za uokoaji zinaendelea kwa watu 17 ambao hawajapatikana
Chanzo cha Habari : AFP

Jumuiya ya Mawasiliano ya Afrika na Huawei zasaini makubaliano mapya
Habari
Ona maoni
Jumuiya ya Mawasiliano ya Afrika (ATU) imetia saini Mkataba wa Makubaliano (MoU) na kampuni ya teknolojia ya Huawei ambayo itahakikisha nchi na mashirika ya Kiafrika yanajenga uwezo kwa ajili ya mabadiliko ya Tehama
Katika makubaliano hayo, Huawei itatoa mafunzo ya kukuza ujuzi wa kidijitali na kuhakikisha mashirika hayo mawili yanashirikiana kusaidia ubunifu wa ndani, kubadilishana habari juu ya mwenendo wa mambo, changamoto na suluhisho kwa Afrika na ulimwenguni huku ikipanua uchumi wa kidijiti pamoja na unganisho la vijiji kupitia utafiti
Hatua hiyo inakuja huku ripoti ya 2019 ya Mkutano wa Umoja wa Mataifa wa Biashara na Maendeleo (UNCTAD) juu ya uchumi wa kidijitali ikionyesha kuwa Afrika na Amerika Kusini kwa pamoja zinachangia chini ya asilimia 5 ya vituo vya data ulimwenguni
Kwa mujibu wa ripoti hiyo ni kwamba ikiwa suala hilo litaachwa bila kushughulikiwa, kutakuwa na ongezeko katika mgawanyiko wa usawa wa mapato uliopo sasa
Hii, ikijumuishwa na ukweli kwamba katika nchi zinazoendelea (LDCs), ni mtu mmoja tu kati ya watano anayetumia mtandao (internet) ikilinganishwa na watu wanne kati ya watano katika nchi zilizoendelea
Akiongea wakati wa hafla ya utiaji saini iliyofanyika hivi karibuni Nairobi, Kenya, kwenye makao makuu ya ATU, John Omo, Katibu Mkuu wa ATU, aliipongeza kampuni ya Huawei kwa mchango wake barani Afrika: “Huawei imebadilisha muunganiko na imetoa mchango mkubwa barani Afrika kupitia uwekezaji wake katika miundo mbinu ya kidijitali ambayo ni rafiki kwa mazingira, kutoa ufundi wa ICT pamoja na teknolojia za hali ya juu kwa maeneo ya vijijini
Shirika hili ni mshirika wa maendeleo anayeaminika barani Afrika
Makubaliano tunayo saini leo yanalenga kuimarisha ushirikiano huu
”
Aliongezea kuwa Afrika ina nafasi kubwa ya kunufaika kutokana na teknolojia mpya
Mashirika hayo mawili yana historia ndefu ya kufanya kazi pamoja na makubaliano hayo mapya yatasaidia nchi za Kiafrika, wasimamizi, na raia kufaidika na mabadiliko ya uchumi wa kidijitali, kuhamia kwa teknolojia mpya, kukuza mitandao salama na kupata ujuzi wa kidijiti unaohitajika ili kusukuma uchumi mbele
Samuel Chen, Makamu wa Rais wa Huawei Kusini mwa Afrika, aliishukuru ATU kwa uongozi na uendelezaji wa ICT barani Afrika: “ATU inachukua jukumu muhimu kusaidia nchi wanachama katika sera na mikakati yao, kusaidiana uzoefu, kujenga uwezo na kuendesha ubunifu na tunafurahi kuweza kuwaunga mkono
” Alielezea
“Tumeunganisha mamilioni ya Waafrika katika huduma salama, za kasi, na za mtandaoni katika kipindi cha miongo miwili iliyopita na kupata uaminifu na msaada wa wateja wetu na wasimamizi
Tunatarajia kufanya hata zaidi
” Aliongeza
Kulingana na makubaliano hayo, washirika wataanza kutoa mafunzo kwa ATU ambao watapata nafasi ya kushirikiana na wataalam kutoka kote ulimwenguni kujadili teknolojia na mwenendo wa mambo pamoja na kushirikiana kwenye utafiti kusaidia maendeleo ya kidijitali barani Afrika
Chanzo cha Habari Global Publishers TV, Tanzania


Hofu ya mafuriko, maporomoko wakati Kimbunga Elsa kinaelekea Haiti
Habari
Ona maoni
Kimbunga Elsa Jumamosi kinaelekea Haiti na Jamhuri ya Dominican, kikiongeza hofu ya mafuriko na maporomoko ya matope katika nchi hizo kabla hakijatua Cuba na Florida
Mamlaka nchini Haiti zilitumia mitandao ya jamii kuwatahadharisha wananchi wake juu ya kimbunga, wakiwasihi wale wanaoishi karibu na maji au milimani kuondoka
Kituo cha Taifa cha Kimbunga huko Miami kimesema kimbunga daraja la kwanza kimeonekana takriban kilomita 635 mashariki -kusini mashariki mwa Isla Beata, Jamhuri ya Dominican, na kilikuwa kinaelekea magharibi – kaskazini magharibi kwa kasi ya kilomita 48 kwa saa na upepo wenye nguvu ya juu ya kilomita 140 kwa saa

Kimbunga Elsa kinatarajiwa kupungua kasi na kuwa dhoruba ya tropiki baada ya kutua Cuba, na utabiri wa muda mrefu wa kituo cha Kimbunga unaonyesha kwamba kinapungua kasi na kitawasili Florida kikiwa na dhoruba ya kawaida
Lakini aina nyingine za utabiri, hata hivyo zinaonyesha kuwa kimbunga hicho kitafika Ghuba au kwenye pwani ya Atlantic
Maonyo ya kimbunga yametolewa Jumamosi kwa pwani ya kusini ya Jamhuri ya Dominican kuanzia Punta Palenque hadi kwenye mpaka wake na Haiti ; sehemu ya kusini mwa Haiti kuanzia Port Au Prince hadi mpaka wa kusini na Jamhuri ya Dominican; na Jamaica kuanzia Jumapili
Ufuatiliaji wa kimbunga unaendelea katika majimbo ya Cuba ya Camaguey, Granma, Guantanamo, Holguin, Las Tunas, na Santiago de Cuba 


Vyanzo vya habari : VOA News, Associated Press na Reuters





Biden na mkewe watembelea sehemu ya ajali Florida
Habari
Ona maoni
Msemaji wa White House, Jen Psaki alisema Rais Biden na mkewe watakutana na wana familia ambao wamelazimika kuvumilia janga hili baya na vile vile kuwashukuru wahudumu waliofika kwanza kutoa msaada pamoja na timu ya uokozi
Rais wa Marekani Joe Biden na mkewe wanasafiri Alhamis kwenda Surfside kwenye jimbo la Florida mahala ambapo timu za utafutaji na uokozi zinafanya kazi kwa siku ya nane mfululizo kwenye eneo lilipoanguka jengo la makaazi lenye ghorofa 12
Maafisa wa eneo hilo walisema Jumatano kwamba idadi ya waliokufa kutokana na kuanguka kwa jengo iliongezeka hadi 18 wakiwemo watoto wawili
Msemaji wa White House, Jen Psaki alisema rais na mkewe watakutana na wana familia ambao wamelazimika kuvumilia janga hili baya na vile vile kuwashukuru wahudumu waliofika kwanza kutoa msaada pamoja na timu ya uokozi

Msemaji wa White House alipoulizwa ikiwa Biden na mkewe wataenda kwenye eneo mahala jengo lilipoanguka alisema maelezo hayo bado hayajaamuliwa lakini rais alikuwa amesisitiza kwamba kila sehemu ya ziara yake inahitaji kuratibiwa na maafisa waliopo kwenye eneo
Meya wa kaunti ya Miami-Dade, Daniella Levine Cava, alitangaza Jumatano kwa ku-tweet idadi ya watu waliopatikana hivi karibuni kutokana na kuanguka kwa jengo hilo la ghorofa na kwamba watu 145 bado hawajulikani walipo
Chanzo cha Habari : VOA News
China : Rais Xi asifia maendeleo yaliyofikiwa na wananchi
Habari
Ona maoni
Rais Xi Jingping wa China amesifu na kupongeza maendeleo na njia isiyoweza kurudishwa nyuma kutoka kipindi cha kikoloni cha kudhalilishwa hadi kufikia hadhi yake ya taifa kuu
Akitoa hotuba muhimu kusheherekea miaka 100 tangu kuundwa kwa Chama cha Kikomunist, kiongozi huyo alizungumzia historia ndefu kuanzia masuala mbalimbali ya ndani hadi ya nje na jinsi alivyofanikiwa katika utawala wake mwenyewe

Akizungumza kwenye uwanja wa Tiananmen ambako muasisi na mwenyekiti mashuhuri Mao Zedong alitangaza kuundwa kwa taifa la Jamhuri ya Watu wa China mwaka 1949, Xi alisema enzi ya china kuonewa na kunyanyaswa imekwisha daima akikisifu chama kwa kuongeza mapato ya wananchi, kuleta maendeleo na kudumisha sifa za kitaifa

Rais Xi : "Tumefanikiwa kukamilisha lengo letu la miaka 100
Jamii ya mapato mazuri ya wastani imeundwa katika ardhi ya China na tumepata ufumbuzi wa kihistoria katika kutanzua kabisa tatizo la umaskini
"
Xi ambaye pia ni mwenyekiti na rais wa kamati kuu ya jeshi akiwahutubia watu 72,000 waliohudhuria sherehe hizo amewataka Wachina ndani na nje ya nchi kuungana pamoja kwa kutumia ubunifu wao na nguvu zao zote kufikia lengo la pamoja la kuimarisha maslahi ya taifa na kuendelea mbele kuleta ustawi zaidi wa jamii

"Katika safari mbele yetu inatubidi kuhakikisha umoja wetu na kuimarisha mungozo wa kisaisa na kupanua maridhaino kwa kuwaleta pamoja wenye maarifa ya juu na kupanua maslahi yetu ya pamoja," amesema Xi
Rais Xi alizungumzia ufanisi wa kiuchumi, kibiashara na kijeshi akisisitiza kwamba wataendelea na imani ya dhati chini ya msingi wa nchi moja mifumo miwili, ambapo wananchi wa Hong Kong, na wananchi wa Macao wanaendelea kuwa na mamlaka yao ya ndani
Lakini amesisitiza kwamba serikali kuu ina mamlaka kamili ya kisheria katika maeneo hayo mawili ili kulinda maslahi ya usalama wa kitaifa

Leo vile vile ni miaka 24 tangu Uingereza, mtawala wa zamani wa kikoloni wa Hong Kong ilikabidhi mamlaka kwa Bejing, siku ambayo siku za nyuma kulikuwa na maandamano makubwa ya kutetea demokrasia, lakini mwaka huu polisi wamezuia aina yeyote ya mandamano

Wakati huohuo alizungumzia juu ya kutanzua suala la Taiwan na kutekeleza malengo ya china kuungana tena
Wakati huohuo rais Xi alitoa matamshi ya kukaidi hatua za wahasimu wake wa kigeni wakiongozwa na Marekani akifufua hisia za kizalendo na akijisifia kama bingwa na mtetezi wa hadhi mpya ya china

Chama cha Kikomunisti cha China - CPC kikiadhimisha miaka 100 tangu kuundwa kwake mwaka 1921 kina wanachama zaidi ya milioni 95 na ni chama kikuu cha kisiasa duniani

Vyanzo vya Habari : AFP/ AP
Biden kufanya mazungumzo na magavana kuhusu moto wa nyikani
Marekani
Ona maoni
Rais Biden anafanya mazungumzo  na kundi la magavana kutoka majimbo manane ya Magharibi mwa Marekani
Rais wa Marekani Joe Biden anafanya mazungumzo Jumatano na kundi la magavana kutoka majimbo manane ya Magharibi mwa Marekani kuhusu kujiandaa na moto wa nyikani wakati eneo lote hilo linapambana na ukame
Biden na maafisa wengine wa utawala watazungumza kutokea Ikulu na magavana kwa njia ya video
Msemaji wa White House Jen Psaki aliwaambia waandishi wa habari wiki iliyopita mkutano huo utazingatia jinsi serikali kuu inavyoweza kuboresha matayarisho ya kupambana na moto wa nyikani na juhudi za kujibu, kulinda usalama wa umma, na kutoa msaada kwa watu wakati wa mahitaji ya haraka
Israel imefungua ubalozi wake mjini Abu Dhabi
Habari
Ona maoni
Lapid akiwahutubia mabalozi wa nchi za kigeni waliohudhuria sherehe hizo amesema huu ni wakati wa kihistoria na kwamba Israel inahitaji kuwa na amani na majiani zake wote kwani Mashariki ya kati ni nyumbani kwao
Waziri wa mambo ya nchi za nje wa Israel Yair Lapid amefungua ubalozi wa kwanza wa Israel katika nchi za Ghuba mjini Abu Dhabi siku ya Jumanne wakati akianza ziara ya kihistoria katika umoja wa falme za kiarabu
Akiwahutubia mabalozi wa nchi za kigeni waliohudhuria sherehe hizo amesema huu ni wakati wa kihistoria na kwamba Israel inahitaji kuwa na amani na majiani zake wote kwani Mashariki ya kati ni nyumbani kwao
Wakati huo huo waziri wa mambo ya nchi za nje wa Marekani Antony Blinken alipongeza kufunguliwa kwa ubalozi huo
Ziara hiyo ya Lapid ni ya kwanza kufanywa na afisa wa cheo cha juu wa Israel huko Umoja wa Falme za Kiarabu (UAE) miezi tisa baada ya nchi hizo mbili kuanzisha tena uhusiano kati yao
Mazungumzo ya Lapid na mwenyeji wake Sheikh Abdullah bin Zayed yanatarajiwa kuzingatia juu ya uhusiano kati ya nchi hizo mbili, masuala ya mashariki ya kati, na suala la Iran, nchi ambayo mataifa hayo mawili yanaichukulia kuwa ni kitisho kwa kanda nzima

Janga la Corona linatawala katika mkutano wa mawaziri wa G20 Italy
Habari
Ona maoni
Ushirikiano wa pande zote utakuwa muhimu katika kumaliza mgogoro huu wa afya Duniani
Blinken pia aliangazia michango ya Marekani kwa mpango wa  COVAX unaosambaza dozi za chanjo dhidi ya COVID-19 kwa nchi za kipato cha chini na cha kati na aliipongeza  Italy kuweka ajenda hii kwenye mkutano
Janga la virusi vya Corona, mabadiliko ya hali ya hewa, na usalama wa chakula yako kwenye ajenda ya Jumanne wakati mawaziri wa mambo ya nje kutoka kundi la mataifa ya G20 wanapokutana nchini Italy
Mazungumzo hayo yanayofanyika katika jiji la Mareta yanawakilisha mara ya kwanza kwa mawaziri hao kukutana ana kwa ana tangu mwaka 2019
Ili kumaliza janga hilo ni lazima tupate chanjo zaidi na katika maeneo mengi waziri wa mambo ya nje wa Marekani Antony Blinken alisema katika hotuba yake ya ufunguzi

Ushirikiano wa pande zote utakuwa muhimu katika kumaliza mgogoro huu wa afya Duniani
Blinken pia aliangazia michango ya Marekani kwa mpango wa COVAX unaosambaza dozi za chanjo dhidi ya COVID-19 kwa nchi za kipato cha chini na cha kati, na aliipongeza Italy kwa kufanya janga hilo kuwa lengo la mikutano ya Jumanne

Maafisa wa wizara ya mambo ya nje Marekani walisema Blinken atasisitiza umuhimu wa kufanya kazi pamoja ili kushughulikia changamoto kama hizi za ulimwengu, kauli mbiu inayofahamika katika miezi ya karibuni wakati yeye na Rais Joe Biden waliweka njia ya sera za mambo ya nje iliyolenga sana kukuza uhusiano na washirika
Jacob Zuma ahukumiwa kifungo cha miezi 15 jela huko Afrika kusini
Habari
Ona maoni
Mahakama ya katiba nchini humo haiwezi kufanya chochote isipokuwa kuhitimisha kuwa Zuma ana hatia ya uhalifu wa kudharau mahakama, Jaji Sisi Khampepe alisema
Zuma mwenye miaka 79 anashutumiwa kwa matumizi mabaya ya hazina ya serikali wakati wa utawala wake wa takribani miaka tisa
Mahakama ya juu nchini Afrika kusini, Jumanne ilimpa Rais wa zamani nchini humo Jacob Zuma, kifungo cha miezi 15 jela kwa kudharau mahakama kufuatia kukataa kwake kufika mbele ya wachunguzi wanaoshughulikia shutuma za rushwa
Mahakama ya katiba nchini Afrika kusini haiwezi kufanya chochote isipokuwa kuhitimisha kuwa Zuma ana hatia ya uhalifu wa kudharau mahakama, Jaji Sisi Khampepe alisema
Zuma mwenye miaka 79 anashutumiwa kwa matumizi mabaya ya hazina ya serikali wakati wa utawala wake wa takribani miaka tisa

Aina hii ya kutokujali na kukashifu ni kinyume cha sheria na lazima adhabu itolewe, Khampepe alisema
Nimeachwa bila chaguo jingine, isipokuwa kumhukumu bwana Zuma kifungo, na ni matumaini kwamba kufanya hivyo kunapeleka ujumbe bila shaka, utawala wa sheria na usimamizi wa haki unashinda
Tume ya uchunguzi inaongozwa na naibu jaji mkuu, Raymond Zondo
Jopo hilo liliundwa na Zuma mwenyewe kutokana na shinikizo juu ya kashfa zinazoongezeka muda mfupi kabla ya kuondolewa mamlakani mnamo mwaka 2018 na chama tawala cha African National Congress (ANC)
Zuma alitoa ushahidi mara moja pekee hapo Julai mwaka 2019 kabla ya kuacha kuhudhuria mahakamani na baadae kumshutumu Zondo katika tume hiyo kuwa anaupendeleo
Kisha alipuuza mialiko kadhaa ya kufika mahakamani akitoa sababu za matibabu na maandalizi kwa kesi nyingine ya ufisadi
Miili minane yatambuliwa katika ajali ya jengo la ghorofa Florida
Habari
Ona maoni
Maafisa wa afya wamewatambua watu wanane kati ya tisa waliothibitishwa wamefariki kufuatia kuanguka kwa jengo la ghorofa 12 la ufukweni huko Florida
Zaidi ya watu wengine 150 bado hawajulikani walipo wakati waokoaji wakiendelea na zoezi la kuwatafuta kwenye vifusi vya jengo la Champlain Towers
Shirika la Habari la Associated Press limekuwa likiripoti maelezo mafupi ya waathiriwa
Waliopotea ni pamoja na wanafamilia watatu wa familia ya Wamarekani wenye asili ya Cuba ya Mora wa Cuba na wakili Linda March, ambaye nyumba yake ya juu kabisa iliathirika wakati jengo hilo lilipoanguka
Polisi walisema waliofariki pia ni pamoja na Stacie Dawn Fang, ambaye mtoto wake wa kiume mchanga alinusurika; Manuel LaFont, mhandisi ambaye alifanya kazi kufanya barabara kuu kuwa salama; na Antonio na Gladys Lozano, ambao hivi karibuni walifikia miaka 59 ya ndoa yao



Yemen : Mapigano mapya kati ya serikali na Wahuthi yaua watu 111
Habari
Ona maoni
Mapigano kati ya waasi na wapiganaji wa serikali ya Yemen yameua watu wasiopungua 111 katika jimbo la Marib mnamo siku tatu, vyanzo vya habari vya serikali vimesema, kufuatia mashambulizi mapya yanayofanywa na Wahuthi

Waasi wa kikundi cha wahuthi chenye mafungamano na Iran wameongeza juhudi zao za kuteka Marib,ngome ya mwisho inayoshikiliwa na serikali huko kaskazini mwa Yemen, na tangu mwezi Februari, mauaji yamesababisha vifo vya mamia ya watu katika pande zote mbili, limeripoti shirika la habari la AFP

Mapigano kati ya siku ya Alhamisi na Jumapili yameua wafanyakazi wa upande wa serikali 29 na waasi wasiopungua 82, vyanzo vitatu vya serikali vimeliambia shirika la habari la AFP
Wapiganaji wa waasi hawajathibitisha idadi hiyo ya vifo

Maafisa wa serikali ya Yemen wamesema kuwa tangu Alhamisi, Wahuthi walifanya mashambulizi ya nguvu kutoka upande wa kaskazini, kusini na magharibi, lakini hawakufanikiwa kuingia katika ngome za ulinzi za serikali ambazo ziliimarishwa na mashambulizi ya angani yaliofanywa na ushirika wa kijeshi unaongozwa na Saudi Arabia

Kudhibiti jimbo lenye utajiri wa mafuta la Marib kutawapa nguvu Wahuthi kuweza kuwa na nafasi ya kufanya mazungumzo ya amani, lakini vita vimeongeza hofu ya kuongezeka kwa janga la kibinadamu, wakati wananchi wengi wa Yemen wakikimbia kutoka jimbo hilo wakiepuka mapigano katika maeneo mengine na nchi hiyo

Vita vya Yemen vimeanza mwaka 2014 wakati Wahuthi walipouteka mji mkuu Sanaa, na kuibua Muungano wa kijeshi unaongozwa na Saudi Arabia kuingilia kati kuisaidia serikali mwaka uliofuatia

Wakati Umoja wa Mataifa na Washington zikishinikiza kumalizika kwa vita hivyo, Wahuthi wanadai kufunguliwa uwanja wa ndege wa Sanaa, uliofungwa chini ya kizuizi cha Saudi Arabia tangu mwaka 2016, kabla ya kusitishwa mapigano yoyote au mazungumzo

Pamoja na mapigano ya umwagaji damu huko Marib, Wahuthi pia wameanza kutumia ndege zisizokuwa na rubani aina ya droni kushambulia na makombora katika maeneo ya Saudi Arabia, ikiwemo viwanda vya mafuta

Mwezi huu mjumbe maalum wa Umoja wa Mataifa kwa ajili ya Yemen anayemaliza muda wake Martin Griffiths ameliambia Baraza la Usalama kuwa juhudi zake binafsi katika kipindi cha miaka mitatu kumaliza vita “hazikufanikiwa
”
Vita hivyo vimeua maelfu ya watu na kuwafanya asilimia 80 ya wananchi wa Yemen kutegemea misaada katika kile UN imekiita ni mgogoro mkubwa kuliko yote wa kibinadamu
Chanzo cha Habari
Jengo lililoanguka Florida lilianza kutitia tangu 1990; vyanzo vya habari vinaripoti
Habari
Ona maoni
Mhandisi wa majengo aliona hitilafu ya nyufa na sehemu za kuta zinabomoka, nguzo sio imara katika sehemu za kuegeshea magari zilizopo chini ya jengo hilo
Ripoti pia ilisema uharibifu kwa sehemu kubwa kwenye maeneo muhimu unahitajika kutengenezwa kwa wakati
Gazeti la New York Times la Marekani linaripoti Jumamosi kwamba ripoti ya mhandisi wa majengo iliyotoka miaka mitatu iliyopita juu ya jengo lenye ghorofa 13 lenye makaazi ya kuishi katika jimbo la Florida huko kusini mwa Marekani ambalo lilianguka Alhamis ilieleza kwamba misingi ya jengo hilo ilikua na kasoro na uharibifu mkubwa
Mhandisi huyo aliona hitilafu ya nyufa na sehemu za kuta zinabomoka, nguzo sio imara katika sehemu za kuegeshea magari zilizopo chini ya jengo hilo, kulingana na gazeti hilo
The Times ilisema kwamba ripoti hiyo ndio ilikua sababu ya kutayarisha ukarabati wa mamilioni ya dola ambao ulipangwa kuanza hivi karibuni

Gazeti hilo lilisema maafisa wa manispaa walitoa ripoti ya mhandisi mwishoni mwa Ijumaa
Ripoti ya mwaka 2018 haikutoa ushahidi wowote kwamba jengo hilo lilikuwa karibu kuanguka lakini ilisema uharibifu kwa sehemu kubwa kwenye maeneo muhimu unahitajika kutengenezwa kwa wakati

Wakati huo huo gazeti la Washington Post la nchini Marekani ilitoa mfano wa utafiti uliofanywa mwaka 2020 na iliripoti kuwa jengo hilo lilijengwa kwenye ardhi yenye unyevunyevu au maji kwenye ukingo wa kisiwa ambacho kinaunda eneo la Miami Beach
Taarifa iliendelea pia jengo hilo limekuwa likititia tangu miaka ya 1990
Haijulikani bado ikiwa sababu hizo zilichangia tukio hilo kutokea
Polisi wa Ujerumani wanatafuta chanzo cha shambulizi la kisu lililosababisha vifo
Habari
Ona maoni
Mshukiwa katika tukio ana umri wa miaka 24 ni raia wa Somalia ambaye alipigwa risasi na polisi wa Ujerumani na alikamatwa baada ya shambulizi la Ijumaa inaripotiwa alikuwa anajulikana na polisi na alikuwa amelazwa katika kitengo cha wagonjwa wa akili siku chache kabla ya uhalifu huo
Wachunguzi nchini Ujerumani wanatafuta chanzo kilichopelekea shambulizi katika mji wa Wuerzburg nchini humo ambapo mtu mmoja aliyekuwa na kisu aliwaua watu watatu na kuwajeruhi wengine wapatao watano
Mshukiwa huyo mwenye umri wa miaka 24 ni raia wa Somalia ambaye alipigwa risasi na polisi wa Ujerumani na alikamatwa baada ya shambulizi la Ijumaa lililotokea katika eneo la katikati mwa jiji
Polisi walisema maisha ya mshukiwa hayakuwa hatarini
Afisa mkuu wa usalama wa Bavaria, Joachim Herrmann, alisema mshukiwa huyo alikuwa anajulikana na polisi na alikuwa amelazwa katika kitengo cha wagonjwa wa akili siku chache kabla ya tukio
Alisema hiyo Ijumaa kwamba mshukiwa hakuelezea msimamo mkali wa kiislam ulichangia hilo kwa sababu shahidi mmoja aliripoti akisikia mshukiwa akisema kwa sauti kubwa “Allahu Akbar” maneno ambayo kwa lugha ya kiarabu inamaanisha “Mungu ni mkubwa”
Mkuu wa WHO asema aina mpya ya virusi vya Corona, Delta vinasamba kwa kasi
Habari
Ona maoni
Mkurugenzi mkuu wa Shirika la Afya Duniani (WHO), Tedros Adhanom Ghebreyesus, anasema aina mpya ya virusi vya Corona iliyopewa jina la Delta imegundulika katika nchi angalau 85, na ndio aina ya virusi vinavyoambukiza kwa kasi kuliko aina zote zilizogunduliwa hadi hivi sasa
Tedros anasema aina hiyo ya virusi vinasambaa haraka miongoni mwa watu wasiopata chanjo
Anaendelea kusema kwamba wakati baadhi ya nchi zinalegeza masharti ya afya ya umma na hatua nyingine za kijamii, tunaanza kushuhudia ongezeko la maambukizo kote duniani
Wakati huo huo, maafisa wa afya wanasema aina mpya nyingine ya virusi kutokana na Delta, iliyogunduliwa kwanza india imejitokeza katika baadhi ya nchi ikiwemo India, Marekani na Uingereza
Aina hii mpya imepewa jina lisilo rasmi “Delta Plus”
Maafisa wa afya wanaogopa Delta Plus inaweza kuwa na madhara zaidi kuliko Delta, ambayo pia ni aina mpya ya virusi
Wanasayansi wanaanza kufanya utafiti kuhusu aina hii mpya ya virusi hivyo
Hisia za familia ya George Floyd : 'Tutaendelea kusimama imara'
Habari
Ona maoni
Baadhi ya ndugu wa familia ya George Floyd Ijumaa wamesema hukumu ya mauaji ya kifungo cha miaka 22 na nusu aliyopewa Derek Chauvin kwa kifo cha ndugu yao ilikuwa haitoshelezi
Wanafamilia wengine walieleza matumaini kuwa hukumu hiyo itakuwa ni kiini cha mabadiliko
Mmoja wa kaka zake Floyd, Rodney Floyd, ameiita hukumu hiyo ni “kumpiga kofi mhalifu kwenye kiganja
”
“Sisi tunaumia kwa kifungo cha maisha kwa kumpoteza ndugu yetu maishani, na hilo linaniumiza hadi mwisho wangu duniani,” amesema
Ndugu mwengine, Terrence Floyd, amesema “alikuwa na mashaka juu ya hukumu hiyo” mpaka alipoota na kumuona baba yake
“Najua baba yangu alikuwa akisema, ‘Uko vizuri, yeye yuko vizuri, endelea kufanya unacho kifanya
Kwa ajili yangu na ndugu yako, kwa ajili ya jina lako,”’ alisema
“Tuko imara kwa ajili ya Floyd, na tutaendelea kuwa imara
”
Bridgett Floyd, dada ya George Floyd na muasisi wa Taasisi ya Kumbukumbu ya George Floyd, amesema hukumu hiyo “inaonyesha hatua dhidi ya ukatili unaofanywa na polisi hatimaye unachukuliwa hatua ipasavyo
”
Mauaji ya Floyd : Derek Chauvin ahukumiwa miaka 22 jela
Habari
Ona maoni
Rais Joe Biden amesema, kifungo alichopewa Chauvin kinastahiki kulingana na masharti yaliyopendekezwa, ingawa hakufahamu kwa kina jinsi uamuzi huo ulivyochukuliwa

Afisa wa zamani wa polisi wa Minneapolis Derek Chauvin amehukumiwa kutumikia kifungo cha miaka 22 na nusu jela kwa kosa la mauaji ya George Floyd 2020
Waendesha mashtaka wametaka apewe hukumu ya miaka 30, na wakili wa Chauvin ametaka aachiwe huru
Chauvin alihukumiwa Aprili kwa mauaji kwa kukusudia, na mauaji bila ya kukusudia
Kisheria, Chauvin alikabiliwa na kifungo hadi miaka 40 jela kwa mauaji ya kukusudia, na hadi miaka 25 kwa mauaji ya kiwango cha pili na hadi miaka kumi mauaji bila ya kukusudia
Kutokana na kwamba Chauvin hana rekodi ya uhalifu wowote kabla ya kitendo hicho, muongozo wa sheria wa jimbo unasema, kwa makosa aliyoyafanya ya mauaji na mauaji bila ya kukusudia ni miaka 12 na nusu
Jaji Peter Cahill alikuwa na uwezo wa kutoa hukumu kati ya miaka 10 na miezi nane na miaka 15 kwa kila kosa
Ben Crum wakili wa familia ya Floyd akizungumza baada ya kutolewa kwa hukumu anasema "leo ni siku inayotoa nafasi kwa mabadiliko Marekani
Hichi ni kifungo kirefu kabisa kuwahi kupewa afisa wa polisi wa Minnesota
"
Naye mwanasheria mkuu wa Minnesota Kieth Ellison anasema hukumu hiyo haitoshi, bali inawapa uwezo wa kutafakari na kutambua kuwa huu ni wakati wa kufanyika mageuzi ya dhati ya kijamii kuelekea utendaji wa usawa kwa watu wote mbele ya sheria


Biden kukutana na viongozi wa Afghanistan
Habari
Ona maoni
Rais wa Marekani Joe Biden atakutana Ijumaa na Rais wa Afghanistan Ashraf Ghani na kiongozi mkuu wa amani Abdullah Abdullah katika Ikulu ya White House
Rais wa Marekani Joe Biden atakutana Ijumaa na Rais wa Afghanistan Ashraf Ghani na kiongozi mkuu wa amani Abdullah Abdullah katika Ikulu ya White House
Mkutano huo wa kwanza wa ana kwa ana kati ya Biden na maafisa wa Afghanistan unakuja kabla ya kuondolewa kwa vikosi vilivyobaki vya Marekani na NATO kutoka Afghanistan ifikapo Septemba 11, kulingana na maamuzi ya Biden ya kufunga kile alichoelezea kama vita vya visivyokwisha
Msemaji wa Ikulu Jen Psaki alisema mapema wiki hii kwamba Biden anatarajia kuwakaribisha viongozi wa Afghanistan na atawahakikishia msaada wa kidiplomasia, kiuchumi na misaada ya kibinadamu kwa nchi hiyo iliyokumbwa na machafuko wakati zoezi la kuwaondoa wanajeshi likiendelea
Ghani na Abdullah walifika Alhamisi huko Washington na kukutana na viongozi wa baraza la Seneti Chuck Schumer na Mitch McConnell na wabunge wengine


Serikali ya mpito Libya yaahidi kuitisha uchaguzi Decemba
Habari
Ona maoni
Serikali ya mpito ya Libya imesisitiza azma yake ya kuitisha uchaguzi Decemba 24 wakati wa mkutano wa Jumatano  mjini Berlin, huku Ujerumani ambayo ni mwenyeji wa kikao hicho ikisema kuwa itaendelea kutoa shinikizo hadi vikosi vyote vya kigeni viondolewe Libya
Kwa mujibu wa shirika la habari la Associated Press, Ujerumani pamoja na Umoja wa Mataifa waliyaleta pamoja mataifa 17 kwenye mkutano huo wakati serikali na maafisa wa serikali ya mpito ya Libya wakiandamana na mawaziri wa kigeni wa Misri,Uturuki,Tunisia, Algeria, Ufaransa na Italy

Miongoni mwa maafisa wengine wa ngazi za juu waliohudhuria ni waziri wa mambo ya nje wa Marekani Antony Blinken pamoja na maafisa kutoka Russia na Umoja wa falme za kiarabu

Wakati wa kikao hicho, waziri wa mambo ya nje wa Ujerumani Heiko Maas amesema kuwa wameingia ukurasa mpya kwa kuwa sasa hawazungumzii kuhusu Libya bali sasa taifa hilo ni miongoni mwa washiriki
Kikao hicho kimefuatia kile cha 2020, ambapo viongozi walikubaliana kutoyauzia silaha makundi yanayo zozana nchini Libya pamoja na kuyashinikiza kusitisha kabisa mapigano

SADC : Viongozi wakubali kupeleka wanajeshi kudhibiti mauaji Msumbiji
Habari
Ona maoni
Viongozi wa Jumuiya ya maedeleo ya Kusini mwa Afrika, (SADC) wamekubali kupeleka wanajeshi kusaidia kudhibiti uasi unaofanywa na kikundi cha wanamgambo wa Kiislam kinachofanya mauaji na kusababisha taharuki kaskazini mwa Msumbiji kwa kipindi cha miaka mitatu sasa

“SADC imeidhinisha kupelekwa kikosi cha dharura kuisaidia Msumbiji kupambana na ugaidi na vitendo vya uhalifu unaotokana na misimamo mikali huko Cabo Delgado,” katibu mtendaji wa jumuiya hiyo Stergomena Tax amesema mwishoni wa mkutano wao wa siku moja
Hakufafanua ukubwa wa kikosi hicho na muda wa kwasili nchini Msumbiji
Akihutubia katika mkutano Rais wa Msumbiji Filipe Nyusi alisema “Tunatambua na kuridhia mshikamano na msaada wa nchi wanachama wa SADC na nchi rafiki ambao wanaunga juhudi kuzuia ugaidi kupata sehemu mwaafaka kuendesha mashambulizi katika nchi zetu na kanda zima
”
Waraka uliopatikana kwa siri mapema mwaka 2021 ulikuwa unapendekeza kupelekwa takriban wanajeshi 3,000 katika mkoa wa Cabo Delgado, ambapo waasi wameviteka vijiji na miji kadhaa, na kuwalazimisha maelfu ya watu kukimbia makazi yao

Ghasia zimeongezeka katika sehemu za kaskazini mwa Msumbiji lenye utajiri wa gesi uliopatikana mwishoni mwa 2017 na kuna wasiwasi zinaweza kuenea katika nchi jirani

Hapo Machi 24, wanamgambo wenye uhusiano na kikundi cha Islamic State walianzisha mashambulizi mbalimbali yaliyopangwa kufanyika wakati mmoja katika mji wa kaskazini wa Palma, ikiharibu majengo na kuua wakazi huku maelfu yao wakikimbilia msituni

Mashambulizi yamefikia kuongezeka kwa uvunjifu wa amani na kusababisha watu takriban 800,000 kukimbia makazi yao, kulingana na Umoja wa Mataifa, na kusababisha vifo vya zaidi ya watu 2,800 – nusu yao ni raia

Viongozi wa Botswana, Jamhuri ya Kidemokrasia ya Kongo, Eswatini, Malawi, Msumbiji, Afrika Kusini, Tanzania na Zimbabwe walihudhuria mazungumzo hayo Maputo
Blinken awasili Berlin kwa mustakabali wa Libya
Habari
Ona maoni
Ujerumani na Umoja wa Mataifa wanatafuta kuimarisha juhudi za hapo awali za kusitisha mapigano nchini Libya
Waziri wa Mambo ya Nje wa Marekani Antony Blinken yuko Berlin kwa mazungumzo Jumatano na viongozi wa Ujerumani na kushiriki katika mkutano kuhusu mustakabali wa kisiasa wa Libya
Tuna nafasi ambayo hatukuwa nayo katika miaka ya hivi karibuni kusaidia Libya kwa hali ya juu ili kusonga mbele kama nchi salama na huru " Blinken alisema baada ya mkutano wa asubuhi na Waziri wa Mambo ya nje wa Ujerumani Heiko Maas
Ujerumani na Umoja wa Mataifa wanaandaa mkutano wa Berlin, wakitafuta kuimarisha juhudi za hapo awali za kusitisha mapigano nchini Libya na kuunga mkono serikali thabiti
Akizungumza na waandishi wa habari akiwa pamoja na Maas, Blinken alisema kulikuwa na makubaliano juu ya hatua gani bora za kuchukua kuisaidia Libya, haswa kuhakikisha utekelezaji wa kusitisha mapigano na kuondoka kwa vikosi vya kigeni kutoka nchi hiyo
Mjumbe Maalum wa Marekani kwa Libya Richard Norland aliwaambia waandishi wa habari Jumatatu kwamba mkutano huo utatoa kasi kwa hatua ambazo zinahitaji kuchukuliwa mapema kwa ajili ya uchaguzi utakaofanyika Desemba, ikiwa ni pamoja na kuanzisha msingi wa kikatiba na kisheria wa kupiga kura

Marekani huwenda isitimize asilimia 70 ya watu kupatiwa chanjo ifikapo Julai nne
Habari
Ona maoni
White House imesema juhudi mpya zinafanywa kuwapatia chanjo watu wazima katika umri wa miaka 18 hadi 26 ambao kwa sababu mbali mbali wameonyesha hamasa kidogo katika kupatiwa chanjo tangu idadi ya kesi mpya za virusi vya Corona pamoja na vifo kupungua haraka katika wiki za karibuni
Marekani itashindwa kufikia lengo la Rais Joe Biden la kuwapatia chanjo takriban asilimia 70 ya watu wazima Marekani kwa angalau dozi moja au kamili dhidi ya virusi vya Corona ifikapo siku ya uhuru hapo Julai nne, lakini White House inasema inatarajia kufikia kiwango hicho katika wiki chache zijazo
Katika tathmini mpya Jumanne juu ya juhudi za chanjo nchini Marekani mratibu wa majibu ya COVID-19, Jeff Zients, alisema serikali kuu inatarajia kwamba asilimia 70 ya watu wenye miaka 27 na zaidi watakuwa wamepata angalau dozi moja ya chanjo ifikapo Julai nne, ambapo alielezea kama mafanikio makubwa
Tunaingia msimu wa majira ya joto kali tukiwa na furaha, majira ya joto yaliyo huru
Hivi sasa amesema juhudi mpya zinafanywa kuwapatia chanjo watu wazima, katika umri wa miaka 18 hadi 26 ambao kwa sababu mbali mbali wameonyesha hamasa kidogo katika kupatiwa chanjo hususan tangu idadi ya kesi mpya za virusi vya Corona pamoja na vifo kupungua haraka katika wiki za karibuni hapa nchini, na biashara kufunguliwa tena bila masharti ya watu kuvaa barakoa na kutokaribiana kutoka mtu hadi mtu, suala ambalo lilikuwa likitekelezwa kwa zaidi ya mwaka mmoja

Juhudi zetu haziishii Julai nne, Zients alisema
Ni muhimu sana kuliko hapo awali kwamba wanapata chanjo, pamoja na wengine ambao bado hawajachoma chanjo dhidi ya COVID-19
Virusi vya Corona vinasababisha ugonjwa wa COVID-19

Dr
Rochelle Walensky, mkurugenzi wa kituo cha kudhibiti na kuzuia magonjwa (CDC) Marekani alisema tunashuhudia kupungua kwa kasi vifo na wagonjwa kulazwa hospitalini
Alisema kuwa ni mafanikio yaliyothibitishwa na chanjo zilizopo, ikiwemo dhidi ya aina ya virusi vya Corona asilia, kwa hivi sasa kila kifo cha COVID kinaweza kuzuilika kabisa
Bilionea Mwafrika Aliko Dangote kuuza mbolea Marekani
Habari
Ona maoni
Kiwanda cha mbolea cha billiyonea wa Nigeria Aliko Ndangote ambacho kiko karibu na mji wa Lagos kitasafirisha shehena yake ya kwanza kwenye jimbo la Marekani la Lousiana mwishoni mwa mwezi huu wa Juni au mapema mwezi Julai, huku mbolea nyingi ikitarajiwa kupelekwa Brazil, Dangote amesema
Kiwanda hicho kipya, ambacho kina uwezo wa kutengeneza tani millioni 3 za mbolea ya Urea kwa mwaka, kitakua na uwezo wa kusambaza mbolea kwenye masoko makuu ya kusini mwa jangwa la Sahara, Dangote aliuambia mkutano wa uchumi kwa njia ya mtandao ulioandaliwa na Qatar
Dangote amesema “mbali na kukidhi mahitaji ya ndani, tutaweza kupata pesa nyingi kwa kusafirisha bidhaa zetu kwenda nchi za Amerika kusini”
Kura zaanza kuhesabiwa katika baadhi ya majimbo Ethiopia
Habari
Ona maoni
Wapiga kura katika mkoa wa Sidama nchini Ethiopia wamejitokeza kwenye vituo vya kupigia kura wakati maafisa wameanza kuhesabu kura katika majimbo mengine kwa uchaguzi uliofanyika jumatatu ambao uligubikwa na kususiwa na upinzani, vita, na ripoti za kasoro katika baadhi ya maeneo
Waziri mkuu Abiy Ahmed anatumai chaguzi hizo kwenye ngazi ya kitaifa na majimbo zitaonyesha ufanisi wa mageuzi ya kidemokrasia aliyoanzisha baada ya kuteuliwa na muungano wa vyama tawala mwaka 2018
Lakini uchaguzi huo umeonyesha pia hali mbaya inayojiri katika taifa hilo lenye watu millioni 109, mamlaka jumatatu haikuweza kuandaa uchaguzi katika majimbo manne kati ya 10, likiwemo jimbo la Sidama, ambapo kuliripotiwa matatizo ya vifaa kwa mujibu wa tume ya uchaguzi
Abiy alisema jana katika taarifa “ demokrasia haijengwi kwa siku moja
Tunaweka tofali kwa tofali
”
Katika majimbo mawili ambako uchaguzi ulifanyika, imeripotiwa kwamba waangalizi wa upinzani walifukuzwa kwenye vituo vingi vya kupigia kura, kiongozi wa tume ya uchaguzi Birtukan Midekssa aliwaambia waandishi wa habari jana
Watu 13 washtakiwa kwa kumtishia kumuua mkosoaji wa Uislam
Habari
Ona maoni
Watu 13 wamefikishwa mahakamani, Jumatatu, mjini Paris, wakituhumiwa kwa unyanyasaji kupitia mtandao au kutoa vitisho vya kutaka kumuua msichana mwenye umri wa miaka 18 aliyechapisha matamshi ya kuukosoa Uislamu
Hiyo ni kesi ya kwanza ya aina yake chini ya mahakama mpya iliyoundwa Ufaransa mwaka 2021 ili kuhukumu uhalifu wa mtandao ikiwa ni pamoja na unyanyasaji na ubaguzi
Washtakiwa ambao ni watu kati ya umri wa miaka 18 hadi 35 na kutoka maeneo mbalimbali ya Ufaransa wanakabiliwa na hukumu ya miaka miwili jela na faini ya hadi Euros 30,000 wakipatikana na hatia ya unyanyasaji wa mtandaoni
Msichana aliyelengwa na vitisho na kujitambulisha kama Mila kwenye ukurasa wake wa mtandao alisambaza video iliyoenea sana mwaka 2020 kwenye ukurasa wa Instagram na TikTok zilizokuwa zinaukosoa Uislamu na Quran
Kufuatia usambazaji huo alipokea vitisho vya kuuliwa na unyanyasaji wa kila aina kwenye mtandao na hivyo kuwekwa chini ya ulinzi wa polisi na kuhamishwa shule

Chanzo cha Habari : AP

Katibu Mkuu wa UN akumbusha jukumu la kimataifa kusaidia wakimbizi
Habari
Ona maoni
Katibu Mkuu wa Umoja wa Mataifa, UN, Antonio Gutteres anatukumbusha mwaka huu 2021 kwa pamoja pekee yake tutaweza kutokomeza janga la COVID-19 na kufufua tena maisha na uchumi wetu

Kwa hivyo anasema tukishirikiana pamoja licha ya changamoto zilizopo tutaweza kuwasaidia wakimbizi na waliokoseshwa makazi kuchagia katika dunia iliyo salama, yenye nguvu na inayostawi zaidi

Guterres alisema hayo katika kuadhimisha siku ya wakimbizi duniani tarehe 20 Juni

Kutokana na hayo kauli mbiu ya mwaka huu ni kuwashirikisha na kuwapokea wakimbizi katika nyanja zote ikiwa ni mfumo wa elimu, afya, shule na michezo

Na Shirika la Umoja wa Mataifa linalowashughulikia wakimbizi, UNHCR, linasema kwa pamoja tutapata afweni, tutajifunza na kunawiri

Kamishna mkuu wa UNHCR Filippo Grandi akishiriki kwenye mkutano wa UN kuzindua wiki ya wikimbizi kupitia mtandao tarehe 16 Juni 2021, amesema haitoshi tu kuwahusisha wakikmbizi kwenye mifumo ya elimu na afya lakini kuna mambo mengi nyeti yanayo hitajika
“Kuwapatia hifadhi ni utaratibu wa kisheria katika nchi, ni kupewa hati za kuishi, kuweza kuwa na akaunti ya benki na nina dhani ilitajwa hapa, kuweza kupata mawasiliano ya mtandao
Mambo haya huenda yasiwe muhimu na kwa hakika ni mambo tunayaofanya kwa kawaida kila siku bila ya kutilia maanani lakini, ikiwa huna mambo hayo yote ambayo ni ngumu kwa wakimbizi kupata basi hakuna matumaini ya kuhusishwa kikamilifu katika jamii
Huna vifaa vinavyohitajika kwa maisha ya kawaida,” Amesema Guterres
Hali hiyo ndiyo inawakabilia karibu watu milioni 82
3 kote dunaini waliokoseshwa makazi wakiwemo wakimbizi milioni 26
4, miongoni mwao wapalestina milioni 5
7 kulingana na takwimu zilizotolewa na ripoti mpya ya UNHCR siku ya Ijumaa June 18, 2021

Ripoti inaeleza kwamba kwa siku watu elfu 42 500 wanakimbia kutoka makazi yao wakitafuta hifadhi na mwaka jana pekee ni watu milioni 13
9 waliokoseshwa makazi duniani

Ripoti inasisitiza kwamba cha hatari ni kuwa asilimia 42 ya watu waliokoseshwa makazi ni wasichana na wavulana chini ya miaka 18
Na hadi hii leo Wasyria milioni 11 hawana makazi wakiwa ndio idadi kubwa ya wakimbizi kutoka nchi moja

Kinachoshangaza watayarishaji wa ripoti wanasema ni kwamba idadi ya waliokoseshwa makazi na kubaki ndani ya nchi zao imefikia milioni 48 mwaka 2020, kutokea milioni 2 miaka 10 iliyopita
Takwimu hizo zilitajwa pia kwenye mkutano huo wa UN wiki hii uliyohudhuriwa pia na balozi wa marekani kwenye UN Linda Thomas Greenfield
Alitoa wito kwa dunia kuwakumbuka hasa wakimbizi wa Syria akitaja kuwa ni mzozo mbaya kabisa wa kibinadamu hii leo duniani

“Tunaposherekea nguvu za kumhusisha kila mmoja na kutoa heshima kwa wakimbizi Juni 20 hebu tuwakumbuke mamilioni ya Wasyria kote duniani wanaohitaji sana tena sana msaada wetu
Wao na mamilioni ya wengine kote duniani wanaotutegemea
Wanatutegemea kuwasaidia kuokoa maisha yao
Wanategemea hisani na ubinadamu kuwanyooshea mkono wakati huu wakiwa katika maisha ya hatari wakihitaji msaada,” amesema Thomas-Greenfield
Thomas-Greenfield anasema anaona fahari kusema kwamba Rais Joe Biden tangu siku ya kwanza kuchukua madaraka amehakikisha kwamba Marekani inabaki kuwa nchi yenye dhamira ya kuwapatia msaada na usalama wale waliyo hatarini

Mkuu wa UNHCR anasema cha ajabu na kusikitisha ni kwamba wakati wa janga la Covid 19 kila kitu kilisita kuanzia uchumi biashara na kazi zote kufungwa lakini, mapigano ghasia na mauaji yameendelea

“Na bila shaka Ethiopia ambako mzozo wa Tigray umezusha hali mpya na hata sasa hatuna hakika idadi yao huenda ikafikia milioni moja zaidi ya watu waliolazimika kukimbia makazi yao na karibu elfu 50 hadi elfu 60 wamevuka mpaka na kuingia Sudan,” Ameesema Grandi

Kwa mwaka uliyopita mizozo mikubwa iliyoongeza wakimbizi kulingana na ripoti hiyo mpya zaidi ilikuwa Yemen, Ethiopia katika jimbo la Tgray, Msumbiji, Venezuela na Myanmar
Grandi anasema muelekeo wa watu wanaokoseshwa makazi mwaka 2021 sio nzuri hata kidogo
Mnamo miezi sita ya kwanza ya mwaka huu anasema ni wakimbizi wachache waliorudi nyumbani na mzozo wa kutanzua hali ya wakimbizi umekwama



Ebrahim Raisi ashinda uchaguzi wa rais Iran
Habari
Ona maoni
Mgombea kiti cha rais mwenye msimamo wa wastani nchini Iran Abdolnasser Hemmati, amekiri kushindwa kwenye uchaguzi wa rais uliofanyika jana Ijumaa na Imam mwezye itikadi kali za kihafidhina, mwanasheria mkuu Ebrahim Raisi
Maafisa wa uchaguzi wa Iran wanasema, Raisi alipata asilimia 62 za kura baada ya asilimia 90 za kura kuhesabiwa, na kwamba idadi ya waliojitokeza kupiga kura ilikuwa ndogo
Shirika la habari la Fars News liliripoti mapema kwamba ni asilimia 37 tu ya wapigaji kura milioni 59 wa taifa hilo walioshiriki kwenye uchaguzi ambao ulishuhudia wagombea kadhaa wakijitoa kabla ya siku ya kupiga kura
Wachambuzi wanasema uchaguzi huu haujawavutia wa Iran ambao wengi wamekasirishwa na ulaji rushwa, na usimamizi mbaya wa uchumi uliobanwa kutokana na vikwazo vya kiuchumi vya Marekani

Rais ​Hassan Rouhani mwenye msimamo wa wastani anaeondoka madarakani baada ya mihula miwili, amewapongeza wananchi kwa kumchagua mtu waliompenda atakaye chukua madaraka mwezi Agosti
Viongozi mbalimbali wa nchi za Kiarabu na dunia wanapeleka ujumbe wa pongezi kutokana na ushindi wa Raisi



Marekani yaonya wimbi la ugaidi linaloikabili Afrika
Habari
Ona maoni
Mkuu wa kikosi cha Marekani kwa ajili ya Afrika Jenerali Stephen J Townsend ameonya wimbi la ugaidi linalolikumba bara la Afrika hivi sasa linabidi kushughulikiwa na dunia nzima

Akizungumza baada ya kumalizika kwa zoezi kubwa la pamoja la kijeshi kati ya wanajeshi wa Marekani, Afrika na Ulaya linalofahamika kama African Lion, mkuu wa Africom alipongeza kazi iliyofanyika mnamo wiki mbili za mazoezi lakini pia kutoa taswira ya vitisho vionavyojitokeza katika sehmu kadhaa za Afrika
Jenerali Townsend amewaambia waandishi wa habari mjini Rabat ambako mazoezi yalimalizikia kwamba ana wasiwasi kutokana na hali ya usalama katika pembe mbali mbali za bara hilo kuanzia kanda ya Sahel upande wa Magharibi hadi Pembe ya Afrika
Amesema mashambulio ya hatari yanayofanywa na makundi yenye uhusiano na Al-Qaida na Islamic State pamoja na wanamgambo wa al-Shabaab yanaendelea kuongezeka
Mataifa jirani ya Afrika anasema yanasaidia serikali zinazokabiliwa na vitisho hivyo lakini anaongezea kusema juhudi hizo zote zinaonekana hazitoshi kusitisha kile anachokieleza ni “ Moto wa msituni wa ugaidi unaokumba bara hilo"
Zoezi la African Lioni liliwahusisha wanajeshi elfu 7 kutoka nchi saba pamoja na ushiriki wa NATO kwa kufanya mazoezi ya anga nchi kavu na bahari kwa pamoja huko Moroco, Tunisia na Senegal

Vyanzo vya habari : AP na VOA News
Watu wenye silaha wawateka wanafunzi 80 na waalimu watano Nigeria
Habari
Ona maoni
Watu wenye silaha wamemuua afisa mmoja wa polisi na kuwateka nyara wanafunzi 80 na waalimu wa tano kwenye shule ya jimbo la Nigeria la Kebbi, ripoti ya Shirika la habari la Reuters imesema ikinukuu polisi na wakazi wa jimbo hilo
Hilo ni shambulizi la tatu la utekaji nyara wa watu wengi katika kipindi cha wiki tatu kaskazini mwa Nigeria, viongozi wakisema vitendo hivyo vya utekaji nyara vinafanywa na majambazi wenye silaha wanaodai fidia
Usman Aliyu, mwalimu kwenye shule iliyoshambuliwa anasema watu hao wenye silaha wamewachukua wanafunzi 80 wengi wao wakiwa wasichana
Msemji wa polisi katika jimbo la Kebbi Nafiu Abubakar amesema watu wenye silaha walimuua afisa wa polisi na kumpiga risasi mwanafunzi ambaye anapatiwa matibabu kwa sasa
Hadi siku ya Alhamisi polisi walikuwa hawajatangaza idadi kamili ya wanafunzi waliotekwa nyara

Shambulizi hilo lilifanyika kwenye chuo kikuu cha serikali katika mji ulio mbali wa Birnin Yauri
Msemaji wa polisi katika jimbo la Kebbi, Abubakar amesema maafisa wa usalama wanawatafuta wanafunzi na waalimu waliotekwa nyara katika msitu ulioko karibu
Mashambulizi katika jimbo la kaskazini magharibi ni tofauti na vitendo vya uasi vinavyofanyika kaskazini mashariki, ambako kundi la Boko Haram liligonga vichwa vya vyombo vya habari mwaka wa 2014 lilipoteka nyara zaidi wa watoto wa shule wa kike 270 katika mji wa Chibok
Chanzo cha Habari : Reuters

Wananchi wajitokeza kupiga kura kumchagua rais Iran
Habari
Ona maoni
Wananchi wa Iran wanapiga kura Ijumaa kumchagua rais mpya

Katika uchaguzi huu wa urais ambao unaelezwa kwamba mshindi wake huenda akawa ni yule anayeungwa mkono na Kiongozi Mkuu wa nchi hiyo, Ayatolla Ali Khamenei
Uungaji mkono huu ni jambo ambalo limepelekea baadhi ya watu kupungukiwa na imani, na kusababisha kutolewa kwa wito wa kususia zoezi hilo
Utafiti wa maoni pamoja na wachambuzi wanamtaja jaji mkuu wa nchi hiyo Ebrahim Raisi ambaye ana msimamo mkali kama aliye katika nafasi bora ya kushinda uchaguzi huo, ambao umevutia wagombea wanne pekee
Kuna zaidi ya wapiga kura milioni 59 nchini Iran, taifa ambalo lina watu zaidi ya milioni 80
Lakini shirika la wanafunzi la utafiti lenye uhusiano na serikali ya nchi hiyo, linakadiria kwamba idadi ya waliojitokeza ni 42% tu, ambayo itakuwa chini zaidi, tangu mapinduzi ya Kiislamu ya mwaka 1979, yaliyofanyika nchini humo
Kwa mujibu wa katiba ya Iran, rais wa sasa Hassan Rouhani, hawezi kuwania tena kwa sababu amekamilisha mihula yake miwili
Chanzo cha Habari : VOA News

WHO : Afrika iko katikati ya wimbi kamili la tatu la COVID-19
Habari
Ona maoni
Afrika iko katikati ya wimbi kamili la tatu la COVID-19 na kuna haja ya kupata chanjo zaidi, Shirika la Afya duniani, WHO, limesema
Kwa jumla, maambukizi yote, yamevuka alama ya milioni tano, na chanjo zimekwisha, katika angalau nchi saba, za Afrika
Mkurugenzi wa WHO, Kanda ya Afrika, Matshi-diso Moeti amesema bara hilo linahitaji mamilioni zaidi ya dozi za chanjo, na kwa dharura

Afrika Kusini, Morocco, Tunisia, Ethiopia na Misri, zimeripoti visa vingi zaidi vya maambukizi barani humo
Uganda na Namibia zinakabiliwa na wimbi la tatu la virusi hivyo hatari huku idadi ya vifo ikiongezeka kila siku
WHO inasema Jumla ya watu 136,030 wamefariki kutokana na Covid-19 katika nchi mbalimbali za Afrika
Aina mpya ya virusi viitwavyo Delta vilivyogunduliwa nchini India viko katika nchi 14 za Kiafrika huku vile vya Beta vilivyogunduliwa nchini Afrika Kusini, viko katika nchi 25
WHO inasema ingawa hakuna ratiba ya wazi inayoonyesha ni lini chanjo zaidi zitapatikana kuna haja ya dharura ya kuzipata
Chanzo cha Habari : VOA News

Huduma ya afya ya Obamacare nchini Marekani inazidi kupata neema
Habari
Ona maoni
Mahakama katika uamuzi ilipiga kura saba dhidi ya mbili na kutupilia mbali juhudi za majimbo 18 yanayoongozwa na warepublican na utawala wa Rais wa zamani Donald Trump wa kubadilisha sheria ya huduma ya afya ya bei nafuu ya mwaka 2010 maarufu Obamacare
Mahakama ya juu ya Marekani kwa mara ya tatu ilikataa changamoto kwa sheria kuu ya bima ya afya nchini ambayo inawapa fursa kwa mamilioni ya wamarekani msaada wa kulipa gharama zao za matibabu
Mahakama katika uamuzi ilipiga kura saba dhidi ya mbili na kutupilia mbali juhudi za majimbo 18 yanayoongozwa na warepublican na utawala wa Rais wa zamani Donald Trump wa kubadilisha sharia ya huduma za afya ya bei nafuu ya mwaka 2010
Ilikuwa mafanikio ya Rais wa zamani Barack Obama, ambapo Trump haraka aliikataa huduma hiyo inayojulikana kama Obamacare
Mahakama ya juu Marekani pia ilikataa changamoto kwenye sharia mwaka 2012 na maamuzi yote matatu yakiweka vifungu kama hivyo vya kisiasa kama vile kuwaruhusu vijana watu wazima kubaki kwenye sera za bima za wazazi wao hadi wanapofikisha miaka 26 na kuhakikisha inawahudumia wagonjwa wenye matatizo sugu ya afya
Serikali ya Marekani imenunua dozi milioni 200 nyingine za Moderna dhidi ya COVID-19
Habari
Ona maoni
Mei 2021 kampuni ya Moderna ilitangaza chanjo yake ilikuwa salama na yenye ufanisi kwa watu wa miaka 12 hadi 17 na iliomba idhini kutoka idara inayohusika na kiwango cha chakula na dawa Marekani (FDA) kwa chanjo hiyo kutumika kwa watoto
Kampuni inayotengeneza chanjo ya Moderna yenye makao yake Marekani ilisema Jumatano kwamba serikali ya Marekani imenunua dozi milioni 200 nyingine za chanjo yake ya COVID-19 ikijumuisha jumla ya dozi za Moderna milioni 500 ilizoahidi kutoa
Katika kutolewa kwa dozi hizo hapo Jumatano kampuni hiyo iliyopo Massachusetts ilisema maagizo ya serikali ya Marekani yanajumuisha dozi milioni 110 zilizotarajiwa kutolewa katika robo ya nne ya mwaka huu wa 2021 na dozi milioni 90 zilizotarajiwa kutolewa katika robo ya kwanza ya mwaka 2022

Kufikia Jumatatu kampuni inasema imesambaza dozi milioni 217 za chanjo hiyo kwa serikali ya Marekani
Katika taarifa hiyo afisa mtendaji mkuu wa Moderna, Stephane Bancel, alisema kampuni hiyo inathamini ushirikiano na serikali ya Marekani kwenye dozi za ziada akiongeza kuwa itaweza kutumika kwa program ya chanjo inayoendelea, au kwa watoto, au pengine dozi ya kuimarisha chanjo katika siku zijazo
Mei mwaka 2021 kampuni ya Moderna ilitangaza chanjo yake ilikuwa salama na yenye ufanisi kwa watu wa miaka 12 hadi 17 na iliomba idhini kutoka idara inayohusika na kiwango cha chakula na dawa Marekani (FDA) kwa chanjo hiyo kutumika kwa watoto
Biden na Putin wakutana Geneva
Habari
Ona maoni
Rais wa Marekani Joe Biden na Rais Vladimir Putin wa Russia wanakutana Jumatano mjini Geneva, wote wawili wakiwa na matarajio madogo ya kufikia makubaliano muhimu
Maafisa wa Marekani na Russia wanasema mazungumzo yao yatadumu kati ya saa nne mpaka tano
Viongozi hao wamekubaliana kukutana katika kikao cha ana kwa ana wakiwa pamoja na mawaziri wao wa mambo ya nje, Antony Blinken upande wa Marekani na Sergei Lavrov wa Russia
Taarifa za pande mbili zinaeleza kuwa mazungumzo ya baadaye yatashirikisha kundi jingine pana
Balozi wa Marekani huko Russia John Sullivan na yule wa Russia hapa Marekani Anatoly Antonov ambao walirudi katika nchi zao mapema mwaka 2021 kufuatia uhusiano mbaya kati ya nchi hizo mbili wanatarajiwa kushiriki mkutano huo mjini Geneva
UN yaonya janga la njaa la 1984 laweza kutokea Ethiopia
Habari
Ona maoni
Mkuu wa masuala ya kibinadamu, wa Umoja wa Mataifa, UN, ameonya hali ya njaa sawa na ile ya mwaka 1984, iliyosababisha vifo vya zaidi ya Waethiopia milioni 1, inaweza kutokea tena
Ameonya kutokea janga hili ikiwa fursa za kufikisha msaada katika eneo hilo la kaskazini mwa nchi la Tigray, hazitaboreshwa kwa haraka, na misaada pamoja na ufadhili kuongezeka ipasavyo
Mark Lowcock, ameuambia mkutano wa faragha, usio rasmi, wa Baraza la Usalama la Umoja wa Mataifa, UN, kwamba utawala wa Tigray umeripoti vifo vingi, kutokana na njaa, na kuongeza kuwa hali itazidi kuwa mbaya katika miezi ijayo, sio tu huko Tigray, lakini pia katika majimbo ya Afar na Amhara
Idara ya uainishaji wa awamu Jumuishi ya Usalama wa Chakula, au IPC, iliripoti kuwa zaidi ya watu milioni 5
5 kwa jumla walikuwa katika viwango vya mzozo wa ukosefu wa chakula katika jimbo la Tigray, na maeneo jirani ya Amhara na Afar
Shirika la kuwahudumia watoto la Umoja wa Mataifa, UNICEF, pia limetahadharisha kuwa watoto 33,000 wenye utapiamlo wa kiwango cha juu katika maeneo yasiyofikika ya Tigray wako katika hatari kubwa ya kufariki
John Hopkins; Marekani imevuka vifo laki sita vya COVID-19
Habari
Ona maoni
Rais wa Marekani Joe Biden alikiri Jumatatu hatua ya ufikiaji wa janga hili akisema kuwa wakati kesi mpya na vifo vinapungua nchini Marekani bado kuna watu wengi wanapoteza maisha na hivi sasa sio wakati wa kuwaachia walinzi wetu
Marekani imevuka vifo 600,000 kutokana na COVID-19 kulingana na ripoti ya Jumanne ya kitengo kinachofuatilia virusi vya Corona katika chuo kikuu cha John Hopkins cha Marekani
Idadi hiyo ni kuanzia mwanzo wa janga hili miezi 15 iliyopita
Wakati idadi ya kesi mpya za COVID-19 na vifo vya kila siku nchini Marekani vinapungua katika wiki za karibuni hatua hiyo ni ukumbusho mzito wa idadi ya vifo vilivyotokana na janga hili na ambavyo bado vinatokea
Rais wa Marekani Joe Biden alikiri Jumatatu hatua ya ufikiaji wa janga hili akisema kuwa wakati kesi mpya na vifo vinapungua sana nchini Marekani bado kuna watu wengi wanapoteza maisha na hivi sasa sio wakati wa kuwaachia walinzi wetu

Wakati huo huo huko Uingereza Waziri Mkuu wa nchi hiyo Boris Johnson alitangaza Jumatatu kwamba serikali yake itasogeza mbele kwa takribani wiki nne mpango wake wa kufungua shughuli za umma, kutoka Juni 21 hadi Julai 19 mwaka huu ambapo masharti yote yanayohusiana na COVID-19 yataondolewa
Biden atangaza mabalozi wapya watakaohudumu Israel, Mexico na NATO
Habari
Ona maoni
Majina yaliyotangazwa Jumanne na White House ni Thomas Nides, makamu mwenyekiti wa Morgan Stanley ambaye aliwahi kuwa naibu waziri wa mambo ya nje, chini ya Rais wa zamani Barack Obama atahudumu kama balozi wa Israel
Rais Joe Biden, Jumanne alitangaza wateule wake kuwa mabalozi wa Israel, Mexico na NATO wakati akiendelea kuimarisha ushirika wa Marekani katika maeneo magumu
Miongoni mwa majina yaliyotangazwa Jumanne na White House, ni Thomas Nides, Makamu mwenyekiti wa Morgan Stanley ambaye aliwahi kuwa naibu waziri wa mambo ya nje, chini ya Rais wa zamani Barack Obama atahudumu kama balozi wa Israel
Mshirika wa karibu wa Marekani anaikaribisha serikali mpya baada ya bunge la Israel kumaliza miaka 12 ya utawala wa Benjamin Netanyahu kama Waziri Mkuu wa taifa la wayahudi hapo Jumapili
Biden pia alimchagua Ken Salazar, seneta wa zamani wa jimbo la Colorado na waziri wa mambo ya ndani Marekani, kama balozi wake wa Mexico
Nchi hiyo ni moja ya marafiki wakubwa sana wa biashara na Marekani ambapo utawala wa Biden unafanya kazi kusimamia wahamiaji wanaokatisha mpaka wa Marekani na Mexico
Mtalaamu wa usalama Julianne Smith alichaguliwa kuiwakilisha Maekani katika baraza la NATO
Marekani na Umoja wa Ulaya wafikia makubaliano ya biashara
Marekani
Ona maoni
Marekani na Umoja wa Ulaya wamefikia makubaliano ya muda mrefu katika mzozo wao wa siku nyingi juu ya ruzuku za ndege
Washington inasimamisha kwa miaka mitano ushuru kwa nchi za Ulaya ambayo iliidhinishwa na Shirika la Biashara Ulimwenguni kwa ruzuku isiyo ya haki kwa shirika la Airbus, ambayo ndio mtengenezaji mkubwa wa ndege na mshindani mkuu wa Boeing ya Marekani
"Mkutano huu umeanza kwa mafanikio", alisema Rais wa Tume ya Ulaya Ursula von der Leyen mwanzoni mwa mazungumzo rasmi Jumanne na Rais wa Marekani Joe Biden
"Kwa kweli hii inafungua ukurasa mpya katika uhusiano wetu kwa sababu tunahama kutoka kwenye madai hadi ushirikiano kwenye ndege baada ya miaka 17 ya mzozo
Makubaliano hayo yanasuluhisha kikwazo cha muda mrefu katika uhusiano wa kibashara kati ya Marekani na Ulaya
Mwakilishi wa Biashara wa Marekani Katherine Tai aliwaambia waandishi wa habari juu ya wito wa mkutano

Badala ya kupigana na mmoja wa washirika wetu wa karibu, mwishowe tunakutana pamoja dhidi ya tishio la pamoja
Tulikubaliana kufanya kazi pamoja ili kupinga na kukabiliana na vitendo vya China visivyo vya soko katika sekta hii kwa njia maalum zinazoonyesha viwango vyetu vya ushindani wa haki

Rais Biden kufanya mazungumzo na viongozi wa Umoja wa Ulaya
Habari
Ona maoni
Kupambana na janga la corona na mabadiliko ya hali ya hewa, na pia kufanya kazi pamoja katika biashara na maswala ya mambo ya nje, yapo juu kwenye ajenda Jumanne wakati Rais wa Marekani Joe Biden na viongozi wa Umoja wa Ulaya wanakutana mjini Brussels
Katika taarifa zilizotolewa kabla ya mazungumzo hayo pande hizo mbili zilisema zitarejea kuelezea msaada wao kwa kituo cha COVAX ili kuhakikisha upatikanaji sawa wa chanjo za COVID-19, na kufanya kazi pamoja kuhamasisha ahueni ya ulimwengu kutokana na athari za kiuchumi za janga hilo
Walipanga pia kujadili juhudi za kulifanyia mageuzi Shirika la Afya Ulimwenguni -WHO
Hayo yote mawili yalikuwa mada kuu katika mikutano ya G-7 na NATO wiki hii, Russia na China zitakuwa tena kwenye ajenda Jumanne
Wote White House na Umoja wa Ulaya walisema viongozi hao pia wataelezea nia yao ya dhati kuunga mkono demokrasia na kupambana na ufisadi, na kusimamia haki za binadamu kote ulimwenguni
Wanaahidi pia kushirikiana katika maswala yanayohusu usalama wa mitandao na Uhamiaji
